# Računi / Davčne blagajne

## Osnovna vprašanja

Davčna blagajna je program, ki omogoča davčno potrjevanje računov in upošteva ostale zahteve iz Zakona o davčnem potrjevanju računov. Spletni program Čebelca BIZ ima možnost 
davčnega potrjevanja računov tako v modulu PLUS kot tudi v MINI. Mobilni program Čebelca MOBI pa je že v osnovi blagajniški program in davčna blagajna.

Oglejte si stran **[osnovna vprašanja o davčnih blagajnah](/navodila/faq/davcne_blagajne/)**, da dobite odgovore na vprašanja kot:

* Katere račune moramo davčno potrjevati?
* Kaj storimo v primeru da imam mešane, gotovinske in negotovinske račune?
* Kaj storim če potrjevanje računa ne uspe?


## Koraki pred davčnim potrjevanjem računov

Obiščite stran **Nastavitve > Davčne blagajne** kjer najdete naslednje nastavitve. 


### Izberite način delovanja davčnih blagajn

V obrazcu si izberite načine delovanja davčni blagajn. Na voljo imate 3 opcije:

* **Brez davčnega potrjevanja računov:**
Izberite to opcijo če v tem letu ne boste imeli nobenega gotovinskega računa. V tem primeru vam ni treba naložiti digitalnega potrdila in gesla zanj.
* **Z opcijskim davčnim potrjevanjem:**
Če imate občasno gotovinske račune in se želite pred vsakim kreiranjem računa odločiti ali bo račun lahko gotovinski ali ne.
* **S potrjevanjem vseh računov:**
Če imate vse ali del gotovinskih računov in želite da se vsi davčno potjujejo.


### Naložite namensko digitalno potrdilo

Če ste izbrali potrjevanje vseh računov ali opcijsko potrjevanje naložite še vaše namensko digitalno potdrilo in vnesite geslo za potrdilo. 

Namensko digitalno potrdilo je posebno potrdilo namenjeno le davčnemu potrjevanju računov (ni sigenca). Potrdilo dobite preko e-davkov v 10 minutah.
Preberite si **[navodila za pridobitev namenskega dig. potrdila](/navodila/faq/namensko_digitalno_potrdilo/)**.


### Vnesite prodajni prostor in blagajno

Na isti strani Nastavitve > Davčne blagajne v tabeli spodaj vnesite eno ali več prodajnih lokacij. Pravilno izpolnite podatke in na desni pritisnete tipko 
Dodaj. Potem pritisnete tipko "Potrdi pri FURS". Vrsta prostora izberite glede na:

* če izdajate račune na stalni lokaciji (pisarna, salon, studio, ...) izberite vrsto prostora **B - objekt na stalni lokaciji**. Tu je potrebno vnesti podatke o lokaciji, med drugim
tudi št. katastrske občine, št. stavbe in št. dela stavbe. Če ste prostor kupili ali ga najemate je to napisano na pogodbi. Drugače to najdete na dokumentih GURS-a ali na spletnem portalu e-prostor.
* če izdajate račune na terenu, na različnih lokacijah, izberite vrsto prostora **C - elektronska naprava**, kar pomeni, da je prostor tam kjer je naprava na kateri izdajate račune. Tu se naslova in
povezanih podatkov ne vnaša.
* če izdajate račune npr. iz vozila, izberite **A - premični objekt**. Tudi tu se ne vnaša naslova in povezanih podatkov.

Prostore je potrebno opisati v dokumentu, ki se imenuje **interni akt**. Tega morate imeti napisanega in natisnjenega na lokaciji, kjer izdajate račune: [več o internem aktu](faq/interni_akt/).


### Podatki prodajalca

Pojdite na Nastavitve > Nastavitve dostopa. Pri obrazcu Tvoji podatki izpolnite polje Osebna davčna št., vnesite trenutno geslo za potrditev in kliknite Spremeni.
Spremembe pri izdelavi računa

## Davčno potrjevanje računov

### Ustvarite račun

Davčno potrjen račun ustvarite popolnoma enako kot navaden račun. Več [o izdelavi računa](../racuni/izdelava_racuna/)

### Izdajte račun

Dokler račun ni izdan in torej nima številke je OSNUTEK. OSNUTEK še ni račun, lahko ga spreminjate ali pobrišete. Ko želite račun izdati pritisnete **Izdaj račun**. Odpre se okence, kjer lahko izberete prostor-blagajno, če jih imate več in potem račun izdate. S tem
račun pridobi številko, če ste izbrali davčno potrjevanje se podatki računa pošljejo na FURS in račun je izdan. Na davčno potrjenem računu so izpisani EOR, ZOI ter QR koda za preverjanje računa. Na seznamu računov je poleg številke kljukica.

Če ste izbrali opcijsko potrjevanje ste v okencu lahko izbirali ali naj se račun davčno potrdi ali ne. Če izberete Ne, je postopek enak kot pri izdajanju navadnega računa.

### Številčenje računov

Davčno potrjeni računi imajo strogo predpisan način številčenja. Številka mora vsebovati oznako prostora, pomišljaj, oznako blagajne, pomišljaj in zaporedno številko račuine brez ničel na levi. V tem številčenju ni prostora za letnice. Številke si morajo
skozi leto nujno slediti v neprekinjenem zaporedju. Če temu ni tako imaste lahko težave. Zato program pri številčenju davčno potrjenih računov ne dovoli prostega številčenja ampak strogo številči v zaporedju. Ker v računu ni letnice se številčenje skozi leta
nadaljuje, kar je po pravilih FURS. Več [o številčenju pri prehodu leta]().

### Storno, dobropis

Davčno potrjen račun ni možno spreminjati ali odstraniti. Podatki so prav tako bili že poslani na FURS. Če je bil račun zavrnjen oz. ste se zmotili in ga morate popraviti lahko izdelate dodaten dokument (dobropis ali storno), ki ima negativen znesek in tako negira račun. Med dobropisom in stornom je razlike le v tem kako jih knjižijo nekatera računovodstva. Storno je namenjen bolj tehnični ali vsebinski napaki. Dobropis pa če si npr. stranka premisli, vrne artikle, prekliče račun.

Storno oz. dobropis lahko ustvarite za celoten znesek račun in potem naredite novega, popravljenega, ali pa npr. v primeru vračila le dela izdelkov ali neupoštevanja popusta naredite le delni storno oz. dobropis.

## Dodatne možnosti

### Več prodajalcev

Dodajte dodatne dostope. V primeru, da boste račune davčno potrjevali mora program na FURS poslati tudi osebno davčno št. osebe, ki je račun izdala. Čebelca BIZ omogoča da za vsakega zaposlenega ustvarite svoj dostop, torej svoj email in geslo za prijavo. Več o [dodatnih dostopih](/faq/)

