## Dodelani 1x

#### Kako program določi kateri račun je izdan v EU?

Najprej program pogleda predpono pri ID za DDV. Če tam najde predpono, ki pripada EU (npr. IT, AT, HR, DE), potem smatra račun izdan znotraj EU. Če ID za DDV ni vpisan pri partnerju se smatra da gre za fizično osebo in potem program preveri polje "Država", kjer gleda če obstaja zapis "EU". Torej pri fizični osebi pri državi vpišite npr. "Nemčija, EU".

#### Ali QR koda Slikaj in plačaj deluje tudi v tujini?

Ne, to je le slovenski standard. V EU velja standard EPC QR, ki ga bomo tudi implementirali in ga bodo tuje banke lahko podpirale, odvisno od banke.

## Nedodelani

#### Kako izdati račun? Sem novi uporabnik in se ne znajdem.

1. Zg. desno v "Nastavitve" vnesete podatke o svojem podjetju ter besedila, kakršna želite na računih in izberete slog dokumenta. V nastavitvah preverite kako izgleda "Primer računa glede na trenutne nastavitve" (zg.desno).
2. V zavihku "Partnerji" vnesete svoje stranke, lahko pa tudi potem sproti ob pisanju računa.
3. Nato greste (nazaj) na zavihek "Izdani računi". Naredite račun preko tipke "Dodaj račun", ki jo najdete na desni strani. Račun je najprej, ko ga naredite, OSNUTEK. Ko kliknete "Izdaj račun", pa dobi številko, ki jo lahko po želji spremenite v drugačno obliko.

Ali boste mogoče izdajali tudi gotovinske račune (računi plačani z:  gotovino, kreditnimi in debetnimi karticami, plačilom po povzetju, GLS, in podobno, poštno nakaznico, boni in kuponi,     čeki, bitcoin)? Ker potem bi si pa morali aktivirati še davčno blagajno.

#### Kako začeti z uporabo spletnega programa Čebelca, v katerem bi tudi davčno potrjevali račune?

Registrirate se lahko z mailom in geslom preko naše spletne strani: https://www.cebelca.biz/sign-up-si.html?v3 . Dobili boste potrditveni mail in potem se lahko prijavite v program ter ga preizkusite oz. vnesete podatke potrebne za izdajanje računov. To so podatki o vašem podjetju, ki jih vnesete v Nastavitve (zg.desno).

V Nastavitve > Davčne blagajne si lahko aktivirate potrjevanje računov in sicer imate lahko potrjevanje vseh računov ali pa le gotovinskih npr. če imate tudi negotovinske. Tam si naložite namensko digitalno potrdilo. Dobite ga na e-davkih v roku 10 minut. Nekaterim to pridobi njihovo računovodstvo. Ter vnesete in potrdite še poslovni prostor.

Za davčne blagajne potrebujete imeti še interni akt, kjer so navedene vaše oznake blagajne oz. prostora. Primere internih aktov najdete na Furs-ovi spletni strani pod pogosta vprašanja in odgovori na temo davčnega potrjevanja računov in sicer v odg.215

Prav tako zaradi davčne blagajne pa je potrebno še vnesti v program vaše ime in vašo osebno DŠ, ki jo vnesete v Nastavitve > Nastavitve dostopa.

Potem lahko začnete izdajati davčno potrjene račune. Vse to imate lahko urejeno v roku pol ure. Če bo karkoli nejasno, prosim sporočite.

#### Kateri računi veljajo za gotovinske in kateri za negotovinske?

Gotovinski računi so računi, ki so delno ali v celoti plačani z:

Gotovino
Kreditnimi in debetnimi karticami (tudi Stripe)
Plačilom po povzetju, GLS, in podobno
Poštno nakaznico
Boni in kuponi
Čeki
Bitcoin

Ne-gotovinski računi, kjer davčno potrjevanje ni obvezno, so računi v celoti plačani z:

Direktnim nakazilom stranke na TRR podjetja (e-banka ali UPN)
Paypal
Moneto

#### Na vašem portalu smo ustvarili nov uporabniški račun, ki ga bomo uporabljali za izdajanje računov spletne trgovine, ki jo bomo odprli čez dva meseca. Po pregledu vaših paketov, smo se odločili za paket PLUS. Zanima me, katere korake moramo še urediti pred pričetkom, kako je s plačilom vaše storitve itd.?

Če ste že ustvarili uporabniški račun, imate lahko, dokler ne začnete izdajati računov, izbran paket MINI, ki je brezplačen, da ne boste dobili računov, še preden bi začeli uporabljati program. Med paketi lahko sami kadarkoli preklapljate zg. desno v "Naročnina", glede na to, kaj potrebujete.

V programu lahko že vnesete v "Nastavitve" (zg.desno): podatke o vašem podjetju; besedila, ki bodo na računih ter izberete slog računov. Primer računa si potem lahko pogledate preko klika na "Primer glede na trenutne nastavitve: Poglej" (zg.desno, ko ste v nastavitvah)

Potem lahko pod zavihkom "Partnerji" vnesete partnerje (stranke oz. kupce), če mogoče že veste, kateri bodo. V zavihku "Storitve" pa vnesete vaše storitve in/ali artikle, da jih potem hitro prikličete v račun z vtipkom prvih črk.

Predvidevam, da boste potrebovali davčno blagajno. Za uporabo davčne blagajne pa je potrebno urediti naslednje:

- aktivirati si davčno blagajno (zg.desno v Nastavitve > Davčne blagajne)

- namestiti nam.dig.potrdilo (v Nastavitve > Davčne blagajne), ki ga pred tem pridobite preko spletne strani e-davki.

- vnesti in potrditi poslovni prostor (v Nastavitve > Davčne blagajne)

- napisati Interni akt katerega vzorec se lahko najde na Furs-ovi spletni strani

- vnesti osebo, ki bo izdajala račune in njegovo oz. njeno osebno DŠ (v Nastavitve > Nastavitve dostopa)

Če bo kaj nejasno oz. če boste potrebovali dodatna navodila, prosim sporočite.

Kar se tiče spletnih trgovin imamo plugin oz. vtičnik za spletne trgovine, ki omogoča: izdelavo računa ali predračuna na osnovi naročila, in sicer za woocomerce, prestashop in opencart. Več informacij o tem najdete tukaj: https://www.cebelca.biz/center-integracija-avtomatizacija.html

Račune izdajamo avtomatsko, glede na to kaj ima določen uporabnik izbrano v naročnini. Tam lahko izberete interval plačevanja 1, 3, 6 ali 12 mesecev. Pri večjem intervalu je več popusta in izberete lahko način prejemanja računov (navadna pošte / e-mail).

#### Ali je možno čebelco povezati s spletno trgovino ki deluje na Woocomercu?

Ja, je možno.

Plugin se dobi na github-u:
[https://github.com/InvoiceFox/](https://github.com/InvoiceFox/CebelcaBIZ-WooCommerce)

Nekaj informacij ter linkov v zvezi z integracijo s spletnimi trgovinami najdete tukaj: https://www.cebelca.biz/center-integracija-avtomatizacija.html

Tukaj pa so navodila glede povezave z Woocommerce: https://www.cebelca.biz/pomoc-integracija-woocommerce.html

Če bo kaj nejasno, prosim sporočite.

#### Ali se lahko spletni program Čebelca poveže s POS terminalom za kartično plačevanje?

#### Kako pa naj nastavim sortiranje dokumentov, če imam davčno potrjevanje vseh računov, po datumu ali po številki dokumenta?

Na splošno vsem priporočamo sortiranje po datumu. Opcija po št. računa je na voljo zaradi posameznih uporabnikov, ki so želeli takšno sortiranje. Opcija po št. računa je tudi v redu le v primeru, če imate le eno blagajno in potrjevanje vseh računov.

#### V nastavitvah smo popravili določene podatke in vnesli neke nove podatke. Ko odprem račun pa ti podatki na njem niso vidni.

Račun si zapomni nastavitve iz časa, ko je nastal. Tako, da se kasnejše spremembe (namenoma) pri že narejenem računu ne poznajo. Da račun prevzame trenutne nastavitve, pritisnite v vrstici računa "Odpri", potem zgoraj levo "Uredi" in nato nižje še "Spremeni". 

#### Na spletnem programu izdam račun, a ga ne morem davčno potrditi. Javljena je napaka JSON.

Preverite prosim davčno številko izdajatelja računa (v Nastavitve > Nastavitve dostopa), davčno številko vašega podjetja (v Nastavitve) in davčno številko partnerja (pod zavihkom "Partnerji").

Drugače pa preverite še, kako imate vnešeno oznako prostora in oznako blagajne (v Nastavitve > Davčne blagajne) in sicer, če je brez šumnikov, pomišljajev ali drugih posebnih znakov.

#### Zanima me ali obstaja možnost vnosa bruto cene?

Ja. Zg. desno v Nastavitve > Nastavitve dok. najdete opcijo "Prikaži bruto ceno na rač.: Da / Ne"

#### Kako na račun dodati kopijo žiga in podpisa?

Sliko žiga in podpisa si lahko naložite v Nastavitve > Nastavitve dok. in potem pri enem polju nižje pri "Prikaži žig in podpis" izberite: Da.

#### Želela bi v rubriki žig in podpis, da bo vedno izpisano moje ime in priimek. Poslujem brez žiga. Kje in kako naj to dodam, da bi avtomatsko na vsakem računu izpisano?

Zg.desno v "Nastavitve" > "Besedila" pri "Besedilo ob žigu/podpisu" umaknete napis: "žig" in vnesete želeno besedilo, lahko je vmes prazna vrstica.

#### Kje lahko dobim PNG zapis za podpis na računu?

To lahko storite v katerem od programov za risanje in sicer izberete zapis .png po tem, ko ste kliknili “Shrani kot” oz. “Save as”. Drugače pa lahko sliko tudi pošljete nam na mail in jo bomo pretvoriti v PNG.

#### Zanima me, ali se logo podjetja lahko vnese na izdane račune, oz. kako se to stori v programu?

Ja, da nastavite logotip greste na "Nastavitve > Slog dok." in pri "Slika logotipa" naložite logotip. Malo višje pri "Slog glave dok" pa izberete slog, ki vsebuje logotip.


#### V nastavitvah v slog dokumenta sem si nastavil tudi logotip. Žal pa logotip se na računih ne izpiše. Ali mi lahko kako pomagate?

Ali imate pri "Slog glave dok." izbran slog, ki vsebuje logotip?


#### Zanima me, ali sta lahko na računu hkrati napisana dva trr?

Še en bančni račun lahko vnesete v Nastavitvah pod Dodatne informacije.


#### Ker smo v podjetju poslovanje formirali v dve veji, imamo tudi dva bančna računa.
Je kakšen način, kjer lahko izberem, kateri bančni račun naj bo v posameznem računu naveden?

Ali

#### Zanima me če je možno uporabljati dva logotipa znotraj programa, saj imam dve ločeni dejavnosti?

(najprej jim moramo aktivirati več profilov)

Imamo možnost več profilov:
https://www.cebelca.biz/manage/profiles.html

Na navedenem linku lahko naredite ta dodatni profil, kjer so lahko nastavitve drugačne.

Ko boste kliknili "Dodaj račun", boste tam, kjer so datumi in partner, zdaj videli še opcijo izbire profila.

#### Ali je podpis na računu obvezen?

Z novo spremembo SRS 21 (1.1.2010) podpisovanje ni več obvezno (lahko ga predpišemo z Splošnim aktom podjetja, ni pa nujno).

Vira:
https://www.convex.si/kateri-so-obvezni-podatki-na-racunu-ki-ga-izstavljate-vasem-kupcu/
https://www.racunovodstvo.net/zakonodaja/predpis/246/srs-21-2006-spremembe-slovenskih-racunovodskih-standardov-2006


#### Ima čebelca opcijo tiskanja upn?

Ja, račun lahko natisnete na A4 papir, ki ima spodaj prednatisnjen UPN obrazec. Pri Nastavitve > Slog dok. > Slog glave dok. pa izberite "Osnovni z UPN".

#### Kako lahko dam popust na celoten račun?

Popust na celoten znesek lahko vnesete kot dodatno postavko v minus.

Če želite dati procentualen popust na cel račun lahko to rešite tako, da ga daste na vse postavke.

#### Kako naredim dobropis?

V vrstici računa pritisnete: Odpri, potem pa tipko "V dobropis" desno zgoraj. Na vrhu seznama boste našli nov dokument, ki ima na desni D in je še OSNUTEK. Odprete ga in ga po potrebi prilagodite ter ga dokončate z "Izdaj dobropis".

#### Ali lahko naredim dobropis, ki ni na osnovi določenega računa?

TODO: pri davčno potrjenih mora biti vezan na določen račun
Ja, čeprav naredite najprej osnutek dobropisa iz določenega računa, lahko potem vse podatke spremenite, tako da potem ni povezan s tistim računom.

#### Kako naredim storno? 

V vrstici računa pritisnete: Odpri, potem pa tipko "V storno" desno zgoraj. Na vrhu seznama boste našli nov dokument, ki ima na desni D in je še OSNUTEK. Odprete ga in ga po potrebi prilagodite ter ga dokončate z "Izdaj storno".

#### Kakšna je razlika med stornom in dobropisom?

Med dobropisom in stornom ni dosti razlike. Oba sta kot račun v minus, tako da izničita oz. pokrijeta prvotni račun. 

Storno se naredi, če je prišlo do napake oz. pomote. Dobropis pa, če gre za vračilo.

#### Zanima me, zakaj ne morem tiskati izdane račune.

Kaj točno pa se zgodi in kateri brskalnik imate?

#### Kako priti do izbrisanega računa?

Izbrisanega računa žal ni možno priklicati nazaj. Lahko pa pogledate podatke, ki jih je račun vseboval v zgodovini sprememb in sicer tako, da greste v: "Podatki" (zg.desno) > "Starejša stran za izvoz podatkov." (spodaj) > "Sledljivost spremembam na računih - glave" in "Sledljivost spremembam na računih - postavke" (na spodnjem delu strani). Tako lahko vidite vsebino in ga lahko na novo nazaj ustvarite.


#### Ali ima čebelica možnost QR kode na računu?

ja, v "Nastavitve" > "Nastavitve dok." lahko nastavite pri "Prikaži 'slikaj in plačaj' QR kodo": Da.

Ali je na računu potrebno navesti tudi način plačila z boni?
Po zakonodaji, ki ureja DDV način plačila ni določen kot obvezni podatek na računu in ga ni ptorebno navesti, lahko pa se ga navede. (https://mladipodjetnik.si/novice-in-dogodki/novice/koriscenje-turisticnih-bonov-najpogostejsa-vprasanja-odgovorjena)
V okence Naziv nikakor ne morem spraviti vsega besedila opisa storitve, čeprav je dolgo le dve vrstici. V predogledu računa je videti samo drugo vrstico.
Ali imate mogoče v besedilu dvopičje? Kar je pred dvopičjem, program smatra kot šifro artikla. V nastavitvah je potrebno nastaviti in boste lahko imeli dvopičje. Greste v "Nastavitve" > "Nastavitve dok." in pri "Prikaži šifro artikla na računu" izberite: Da.
Kje lahko nastavim, če želim pisati račune na ta način, da vnesem končno ceno, program pa mi vnese ceno brez ddv-ja?
V Nastavitve > Nastavitve dostopa > dodatne nastavitve dostopa.

#### Kako spremenim izgled računa?

V Nastavitve > Slog dok. lahko zamenjate izgled računa pri: Slog glave dokumenta.
Izgled pa lahko potem preverite v nastavitvah zg. desno pri: Primer glede na trenutne nastavitve.

#### Zanima me, če je v Čebelci možno oblikovati lastno predlogo za račune in ponudbe?

Možnosti, da bi vsak uporabnik lahko imel svoj slog računa žal ni, so pa možne določene nastavitve glede pisave in črt npr., ki si jih lahko vsak uporabnik za sebe uredi.
Lahko pa nam pošljete svoj predlog sloga in bomo pogledali, če bi ga lahko dodali.

#### Kje lahko nastavim svoje besedilo ob pošiljanju računa iz Čebelce?

Tukaj je opisano, kako to urediti: 
https://github.com/InvoiceFox/CebelcaBiz-Pomoc/blob/main/racuni/napredne_nastavitve.md

#### Kje lahko najdem izdan račun, da vidim kako vizualno izgleda?

Ko ste v nastavitvah, lahko desno zgoraj kliknete sivo tipko "Poglej" zraven "Primer glede na trenutne nastavitve:". Videli boste primer računa glede na izbran slog.
Pa tudi, ko naredite račun, je ta, preden kliknete "Izdaj račun", najprej osnutek in ga lahko pogledate, kako bo izgledal.

#### Izdala sem avansni račun brez predhodnega predračuna. Kako lahko izdam račun vezan na ta avansni račun?

Naredite račun, vnesete storitve, dodate vrstico za seštevek in potem v minus vrstico z zneskom avansa. Prosim poglejte si sliko pri 3. koraku v navodilih: https://www.cebelca.biz/help-si.html#avansinv

#### Kako naredimo ponudbo / predračun

Ponudbe in predračune omogoča verzija PLUS. So v prvem zavihku.

#### Ali lahko vaš paket uporabljamo tudi za fizične osebe?

Ja, ustvarite lahko partnerja z nazivom "Fizična oseba" ali "Končni kupec", ostalo pustite prazno in potem pri računu izberete tega. Če pa želite voditi poimensko pa lahko za vsako fizično osebo ustvarite novega partnerja s tem, da v naziv vnesete ime in priimek.
#### Kako spremeniti sporočilo pri e-pošti?

Tukaj je opisano, kako se to uredi:
https://github.com/InvoiceFox/CebelcaBiz-Pomoc/blob/main/racuni/napredne_nastavitve.md

#### Kaj je potrebno urediti, da lahko v spletnem programu Čebelca davčno potrjujem račune?

Za uporabo davčne blagajne je potrebno urediti naslednje:

 aktivirana davčna blagajna (zg.desno v Nastavitve > Davčne blagajne)
 Lahko imate potrjevanje vseh računov ali opcijsko potrjevanje računov.
 nameščeno nam.dig.potrdilo
 Dobite ga preko spletne strani e-davki.
 potrjen poslovni prostor
 napisan Interni akt
 vnešen izdajatelj računa in njegova osebna DŠ (v Nastavitve > Nastavitve dostopa)

Vse to imate lahko urejeno v roku pol ure. Če kaj ne boste vedeli, sporočite.

#### Kaj je potrebno urediti, da lahko v spletnem programu Čebelca davčno potrjujem račune?

za uporabo davčne blagajne je potrebno urediti naslednje:

- aktivirati si davčno blagajno (zg.desno v Nastavitve > Davčne blagajne)

- namestiti nam.dig.potrdilo (v Nastavitve > Davčne blagajne), ki ga pred tem pridobite preko spletne strani e-davki.

- vnesti in potrditi poslovni prostor (v Nastavitve > Davčne blagajne)

- napisati Interni akt katerega vzorec se lahko najde na Furs-ovi spletni strani

- vnesti osebo, ki bo izdajala račune in njegovo oz. njeno osebno DŠ (v Nastavitve > Nastavitve dostopa)

Vse to imate lahko urejeno v roku pol ure. Če bo kaj nejasno oz. če boste potrebovali dodatna navodila, prosim sporočite.

#### Računovodkinja mi je poslala referenčno št. in geslo za namensko digitalno potrdilo. Kako ga vnesem v Čebelco?

Če ste že pridobili ref.št. z geslom, greste na portal za prevzem potrdila: https://taxca.gov.si/DPR-PKI-Enroll/enrollp12_step1.jsp
Dobili boste namensko digitalno potrdilo v obliki ».p12« datoteke. To datoteko in geslo pa vnesete v Čebelco in sicer v: Nastavitve > Davčne blagajne.

#### Imam težave z izdajo računa, pojavi se sporočilo: Napaka pri pošiljanju podatkov na FURS strežnik. Do sedaj je delalo normalno.

Mogoče vam je poteklo namensko digitalno potrdilo, če ga imate že 5 let?

Objavili smo blog, kjer je podrobno opisano, kako se namesti novo nam.dig.potrdilo v spletni ali mobilni program Čebelca : https://cebelca-biz.blogspot.com/2020/12/kako-nadgradite-svoje-namensko.html

Prosim, če si ga lahko preberete in če bo karkoli nejasno ali če ni težava v tem, sporočite.

#### Kako vnesti novo namensko digitalno potrdilo v spletni program?

V spletnem programu greste na nastavitve > davčne blagajne. Tam odstranite staro potrdilo in potem naložite novo in novo geslo potrdila.

#### Kako vem, če mi je poteklo namensko digitalno potrdilo?

Namensko digitalno potrdilo je veljavno 5 let. V Čebelci MOBI se preveri tako, da greste na tri pikice (zg.desno ), potem na “Preizkus povezave s FURS” in nato na “preveri digitalno potrdilo”. Pri spletnem programu pa vam to lahko preverimo mi.

#### Kje najdem podatke o prostoru, ki jih je potrebno vnesti za davčno blagajno (Oznaka posl. Prost., Oznaka blagajne, Št. katastr. Občine, Št. Stavbe, Št. dela stavbe)?

Oznako prostora in blagajne določite sami in ti dve oznaki bosta potem del številke računa. Npr. če daste prostoru oznako P1 in blagajni B1, bo prvi račun imel št. P1-B1-1.

Ostale podatke najdete npr. v pogodbi o najemu ali nakupu ali na spletni strani GURS.

#### Kako napisati Interni akt?

Vzorce internega akta najdete v Fursovih pogostih vprašanjih in odgovorih in sicer v odg.št.215. Primeri so različni glede na to ali imate enega ali več poslovnih prostorov in naprav:

https://www.fu.gov.si/nadzor/podrocja/davcne_blagajne_in_vezane_knjige_racunov_vkr (Vprašanja in odgovori > Davčno potrjevanje računov)

 V internem aktu naj bo napisano, da se številčenje začne od 1 in se skozi leta nadaljuje, kot je v Čebelci; ne kot piše v vzorcu, kjer piše, da se vsako leto znova začne od 1.

Morala bi davčno potrditi že izdane račune za nazaj. Zanima me, kako lahko to storim?

#### Predvidevam, da imate spletni program.

Ponavadi se v takem primeru, ko uporabnik v preteklosti ni potrjeval računov, ker ni vedel, da bi jih moral, vpraša Furs in potem ponavadi na Furs-u rečejo, da jih pa sedaj potrdite. Če vam bodo tako rekli, potem račune spremenite nazaj v osnutke in jih potem izdajte z davčnim potrjevanjem. Račun se spremeni nazaj v osnutek na ta način, da se mu izbriše številka računa. Da bi kar sami od sebe tako naredili, brez da bi jih prej vprašali, pa bi bil lahko problem že zaradi datumskega neskladja.

#### Kako potrdim že izdan račun? Izdala sem 2. Potem uredila certifikat. Pa bi tista 2 potrdila.

ali

### Ali je možno v spletnem programu naknadno davčno potrditi račun?

Potrdite ju lahko, če ju daste nazaj v osnutek, kar storite tako, da pri računu kliknete "Odpri" in potem izbrišete številko računa. Potem je račun spet osnutek in ga lahko davčno potrdite.

Spodaj na računih se bo potem izpisal trenutni datum in ura potrditve računa. Račun naj bi se potrdil v roku 48 ur, če ni bil potrjen takoj ob sami izdaji. Tako, da če je minilo več, bi bilo dobro o tem seznaniti FURS, da vam bodo dovolili takšno kasnejšo potditev oz. da bodo s tem seznanjeni.

Lahko pa, če računa še nista bila knjižena pri vas ali stranki, tudi spremenite datum izdaje, da se bo ujemal z datumom potrditve.

#### Ali se v vašem spletnem programu lahko potrjuje račune iz vezane knjige računov (VKR)?

V Čebelci se ne potrjuje računov iz VKR, to je možno v Fursovi Mini blagajni.

#### Kako vemo, da je račun pravilno davčno potrjen, da ne bo s strani Fursa kasnejših glob?

Da je račun davčno potrjen v Čebelci prepoznate po tem, da ima zraven št.računa kljukico in številka računa je sestavljena iz oznake prostora, oznake blagajne in zaporedne številke.

#### Koliko dostopov lahko ustvarimo v Čebelci Računi PLUS?

Poleg glavnega dostopa so lahko 4 dodatni dostopi.

### Na vaši strani sem aktiviral nov račun na novo podjetje. Sedaj bi rad prenesel iz prvega računa podatke v tega novega in sicer vse partnerje in storitve. 

Lahko nam pošljete sporočilo iz e-mail naslova prvega računa in nam sporočite, kaj želite, da se prenese na drug račun in napišete mail novega računa oz. dostopa, na katerega želite, da se prenesejo podatki. Pa vam bomo mi prenesli podatke.

#### Kaj označimo pri DDV, če smo nezavezanci?

Če imate v nastavitvah označeno, da niste zavezanec, bo program sam ustrezno izpustil DDV, 
sploh ne bo te postavke na računu.

#### Zanima me, če v je v programu možno izdati tudi opomin?

Ja, pri partnerju kliknete "Odpri" in potem tipko "Obvesti o zapadlih". To vam sestavi seznam zapadlih računov z zneski, datumi in številkami računov za tistega partnerja. To obvestilo o zapadlih računih lahko direktno iz Čebelce pošljete po e-pošti.

Lahko pa tudi račun natisnete kot opomin: PDF > več opcij > Naziv dokumenta: Opomin št.

#### Kako natisnemo več računov hkrati?

TODO: le plus
To možnost najdete v "Podatki > Izpis celotnih računv v PDF-ju". Po pritisku tipke vam pokaže neko tehnično sporočilo, link do PDF-ja pa dobite po emailu v nekaj minutah, ko se zgenerira.

#### Pri poskusu prenosa računov v PDFju (Podatki > Izpis celotnih računov v PDF-ju) se po kliku na povezavo v emailu pokaže le napis Forbidden. Kaj naj storimo?

Pomembno je, da ste znotraj iste prijave, ko v Čebelci kliknete za izvoz PDF-jev ter potem ko kliknete link  - vmes ne sme miniti preveč časa in biti morate v istem browser-ju.

#### Pri pošiljanju eRačuna imamo težavo, ker program zahteva, da imamo vnešeno matično številko. Mi kot kmetija pa nimamo matične številke. Kaj naj storimo?

V Nastavitvah vnesite v polje Matična številka osem ničel.

#### Kako k eRačunu pripnem dodatni dokument?

Da boste lahko k eRačunu pripeli še kak drug dokument, si inštalirajte Čebelca podpis https://www.cebelca.biz/podpis/. Notri prenesete zip računa in dodate priponko, kot lahko vidite v animaciji na navedeni spletni strani ali si preberete v navodilih.

Če bo karkoli nejasno, prosim sporočite ali pokličite Jankota na 041/741-612.

#### Račun smo izdali, a ga nismo davčno potrdili. Kako ga lahko potrdimo, če je že bil izdan.

Iz računa naredite nazaj osnutek in sicer tako, da mu izbrišete številko računa. Potem ga izdate še enkrat in če imate aktivirano davčno blagajno, se bo davčno potrdil.

#### Ali spletni program čebelca omogoča tedenski zaključek blagajne?

Zg. desno v "Podatki" najdete "Oblikovano poročilo prodaje", ki vsebuje te podatke.


#### Ali lahko izdajam v Čebelci račune za tujino in če je možnost, da so v angleškem jeziku?

Če želite izdajati račune za tujino, si pri Nastavitve > Mednarodno aktivirajte tujino. Potem tujemu partnerju vnesite še državo (to polje se doda, ko si aktivirate tujino. Pri SLO podjetjih pustite prazno.

Če želite, da je račun v angleškem jeziku, prosim sledite navodilom tu, kjer piše kako vnesete v nastavitve angleški tekst in ga ločite od slovenskega z dvema poševnicama:
https://www.cebelca.biz/pomoc-modul-racuni.html#abroad

Ko boste želeli račun natisniti ali poslati in boste šli na tipko "PDF", še pritisnite moder napis "več opcij" in izberite angleščino.

#### Kako izbrišem DDV iz računa za tujega kupca?

Stopnjo DDV lahko sami ročno ustrezno vnesete, ko pišete račun. V naprej pa imate lahko vnešene stopnje DDV pod zavihkom "Storitve".

#### Sem atipični zavezanec za tujino. Kako urediti, da bo predpona SI le pri pri izdaji računa v tujino?

Če ste atipični zavezanec, greste v "Nastavitve" > "Podatki o podjetju" in pri "DDV zavezanec" izberete: Samo v EU. To avtomatsko povzroči, da ko je račun za tujino, spremeni Davčno v ID za DDV (ter doda SI).

#### Kje lahko spremenim valuto na računu, torej znesek, iz eur v dolar?

To opcijo si lahko aktivirate v: Nastavitve > Mednarodno. Potem boste imeli v obrazcu, kjer kreirate račun (partner, datumi, ...) dodatni polji: valuta in valutno razmerje. S pritiskom na link "pridobi", ga program pridobi iz Banke Slovenija.

#### Pri večvalutnem računu se nam dogaja, da čebelca v istem dnevu pridobi 2 različna tečaja.

Banka Slovenije objavlja referenčne tečaje po 16:15 uri, kot je tudi navedeno na njihovi strani v desnem sivem oknu: https://www.bsi.si/statistika/devizni-tecaji-in-plemenite-kovine/dnevna-tecajnica-referencni-tecaji-ecb#Opombe

#### Mi zato osvežimo tečajni seznam ob 16.30. Zato pride lahko razlika v istem dnevu.

Sistem mi ne pusti ustvariti dodatni dostop za računovodski servis - email. Polje je označeno z rdečo barvo in ni jasno zakaj. Gumb Dodaj dostop je neaktiven...

To je verjetno zato, ker ima računovodja mogoče že kakšen dostop v Čebelci (npr. zase ali za drugo stranko). Zaradi tega imamo trik, da lahko vseeno dobi še dodatni dostop. Citiram iz navodil, kako to uredite:

Vsak dostop v čebelci mora imeti unikaten email naslov. Včasih se zgodi, da kljub temu potrebujete več dostopov na isti email naslov.

Npr. ste računovodja in 5 vaših strank uporablja čebelco. Vzpostaviti 5 email naslovov je nerodno, zato nudimo poseben trik. Svojemu email naslovu dodajte na koncu lojtro # in poljubno kratko besedilo, ki vam pove, čemu je namenjeno.

Npr. vaš email je info@racunovodja.info. Ta naslov ste že porabili v čebelci. Če potrebujete dodaten email npr. za podjetje Acme d.o.o., za email vpišite info@racunovodja.info#acme. Čebelca bo to smatrala kot ločen email naslov, pri pošiljanju sporočil pa bo vedela, naj jih pošlje na naslov pred "#".

#### Kako se odjavimo?

To prosim uredite tako, da greste zg.desno v "Naročnina" in tam preklopite na MINI (brezplačno), tako boste še imeli dostop do vseh podatkov, ne boste pa prejemali računov. Če pa bi mogoče želeli, da odstranimo dostop z vsemi podatki, pa dajte na "Neaktivirano", poleg tega nam iz vašega uporabniškega maila na mail prosim sporočite, da naj dostop povsem odstranimo.

#### Zanima me, kaj točno ponujata opciji dopisi in projekti?

To sta dodatna modula, ki sta novejša in ju bomo še izboljševali.

Modul Dopisi omogoča izdelavo različnih dopisov, kjer lahko izberete partnerja, vnesete vsebino in imate narejen dopis, z glavo, nogo, žigom. Poleg tega modul nudi še evidenco Prejete in poslane pošte.

Modul Projekti pa omogoča, da različne druge podatke v Čebelci vodite po pripadajočih projektih. Modul ni uporaben za vsa podjetja, takšna ki jim to koristi, pa bodo lahko npr. račune, prejete račune (stroške), potne naloge, ... vodili po projektu ter imeli pregled nad tem. Trenutno je narejena prva verzija in sproti ugotavljamo, kaj se rabi.
