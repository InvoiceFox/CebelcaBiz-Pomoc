# Avansni računi

## Kdaj je potrebno izdati avansni račun

Avansni račun podjetje izda, kadar prejme delno ali celotno plačilo, storitev pa še ne bo opravljena v tem obračunskem obdobju (1). Avansni račun se ne šteje 
pod prihodek, namenjen je temu, da se državi že plača DDV za prejeti znesek.

(1) Obračunsko obdobje je vaše obdobje pri obračunu DDV.

## Navodila

### Scenariji

Avansni računi se izdajajo v zelo različnih scenarijih. V primeru daljših rokov do opravljene storitve, v primeru rezervacij, npr. v turizmu, predplačilu na obroke
ali plačilu po stopnjah. **Vedno je potrebno na koncu izdati še končni račun**, tudi če je znesek za plačilo pri temu potem 0 EUR.

Tipičen scenarij:

* Stranki izdate **predračun ali ponudbo**, na osnovi kater vam stranka delno ali v celoti plača storitev.
* Če ste **prejeli plačilo** storitev ne bo opravljena **v istem obračunskem odbobju**, ustvarite **Avansni račun**, avansnih računov je lahko tudi več.
* Ko je storitev opravljena se izda **Končni račun** kjer so prikazane opravljene storitve, seštevek le teh ter ddv ter avansi v minus.
  Končni račun se izda tudi, če je bila storitev plačana v celoti in je znesek končnega računa 0 EUR.   

V veliko primerih se pred plačilom ni izdal predračun (npr. turizem), takrat se direktno kreira Avansni račun za prejeto plačilo / rezervacijo.

### 1. Korak: Predračun

Stranki izdate predračun kjer vpišete stortive, ki jih nameravate opraviti oz. artikle, ki jih nameravate dobaviti. V Besedilo pod tabelo lahko zapišete pogoje
za začetek izvedbe naročila. Npr. "Kot naročilo se šteje, ko stranka poravna vsaj 30% zneska predračuna."

Ta korak ni obvezen.

### 2. Korak: Avansni račun

Stranka vam je plačala delni ali celotni znesek, storitev še ne bo opravljena in izdati morate avansni račun. Postopek je odvisen od tega ali ste pred tem izdali predračun ali ne: 

#### Brez predračuna - ročno kreiranje

Na strani **Izdani računi** kliknete **Dodaj avans**, izberete stranko in datume ter nadaljujete. Pri postavki sami vpišete npr. "Predplačilo za rezervacijo sobe", vnesete neto znesek 
plačila glede na DDV stopnjo, količino, davčno stopnjo in dodate vrstico.

Znesek je neto znesek predplačila. Če ste pred tem izdali predračun je dobro da se v nazivu sklicujete tudi nanj, po zakonu pa morate dodati tudi na katere storitve oz. izdelke se avans nanaša ter njihovo količino.

#### S predračunom - avtomatsko kreiranje

Če ste že ustvarili predračun in je stranka plačala določen znesek predplačila na strani **Predračuni** odprite izvorni predračun. Spodaj boste videli modro **Avansni računi**, ki jo kliknete. Tam 
vnesete datume Avansnega računa in Bruto znesek plačila ter pritisnete **Ustvari avans**.

Program bo ustvaril avansni račun, sam izračunal procent plačila, se skliceval na predračun in dodal nazive storitev in količine.

### 3. Korak: Končni račun

Ko je storitev opravljena izdate končni račun. Ta vsebuje spet vse storitve, količine in cene, ter njihov seštevek ter DDV. Potem pa od tega odšteje vse avansne račune in prikaže končni znesek za plačilo.
Ta je lahko tudi 0. **Kljub temu morate končni račun izdati**.

Postopek je spet odvisen od tega ali ste kot prvi korak izdali predračun ali ne.

#### Brez predračuna - ročno kreiranje

Ker niste kreirali predračuna, še nimate seznama postavk, ki jih zaračunavate. Torej kliknete **Dodaj končni račun**, izberete partnerja, datume in nadaljujete. Potem normalno dodate storitve, ki jih 
zaračunavate. Naziv, količino, ceno, DDV. 

Ko ste dodali vse storitve morate dodati posebno vrstico, ki na PDF-ju pokaže seštevek celotnih storitev. Za to kliknite **Vnesi posebno vrstico** in izberete 
**Seštevek in DDV**. Posebna vrstica se vam vnese zgoraj, kjer pritisnete **Dodaj**.

Sedaj pa morate dodat enega ali več avasnih računov v minus. Spet kliknite **Vnesni posebno vrstico** in izberete **Naziv in znesek**. V polje Naziv vnesete npr. "Predplačilo po avansu 24-000X". V Ceno 
vnesete Neto znesek avansa, **količino vnesete -1**, da se bo znesek odštel, vnesete Davčno stopnjo in pritisnete Dodaj.

Če je davčnih stopenj na avansu več, morate vnesti eno vrstico za vsako davčno stopnjo. Če je avansov več jih vnesete več.

Končni znesek računa mora sedaj znašati toliko, kolikor vam mora stranka še plačati. Lahko je tudi 0 EUR. Vmes pa bo prikazan znesek in DDV celote, kar je obvezen podatek na končnem računu.


#### S predračunom - avtomatsko kreiranje

Če ste na začetku ustvarili predračun, imate tam že naštete vse storitve, cene, davčne stopnje, ter tudi povezavo do vseh avansov, tako da je dela na tej stopnji veliko manj oz. skoraj nič. 
Odprite željeni predračun, spodaj odprite tabelo **Avansni računi** in kliknite tipko **Ustvari končni račun**. Na zavihku *Izdani računi** se bo ustvaril osnutek končnega računa, ki bo že vseboval
vse potrebno, torej storitve, seštevek in DDV le teh, avanse v minus in potem končni znesek.
