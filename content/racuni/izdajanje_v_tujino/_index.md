# Izdajanje računov v tujino

## Kako aktiviramo možnost izdajanja računov v tujino?

Zgoraj desno kliknite Nastavitve, potem kliknite zavihek Mednarodno in nastavite Omogoči račune v tujini na: Da.

Sedaj lahko v obrazcu za vnos partnerja, pri tujem partnerju, vnesete državo, iz katere je.

V obrazcu za tiskanje (PDF » več opcij) nastavite jezik dokumenta. Račun lahko natisnete v slovenščini, v angleščini ali nemščini. (glej naslednjo točko)

## Kako naredimo, da bomo imeli možnost izdaje računa tudi v angleščini?

V obrazcu za izpolnjevanje računa, pod rubriko Naziv, le-tega navedete v slovenskem in angleškem jeziku tako, da ju ločite z dvema poševnicama, npr. Svetovanje//Consulting. Enako napravite pod rubriko enota, npr. ura//hour.

Na isti način uredite tudi napise na računu, ki se urejajo v rubriki Nastavitve, torej z razmejitvijo slovenskega in angleškega teksta z dvema poševnicama (//).

Ko izberete slovenščino, se bodo uporabila le besedila pred //; ko angleščino, pa za.
Možnost izdaje računa v nemškem jeziku

Dodali smo tudi možnost izdajanja računov v nemškem jeziku. Ker nameravamo dodati opcijo dodatnih jezikov, se je malo spremenil način vpisa besedil za različne jezike. Star način z // za angleščino še vedno deluje.

Če ste že definirali angleška basedila z //, lahko dodate nemško za angleškim z |de|:

	Slovensko besedilo//Angleško besedilo|de|Nemško besedilo

Lahko pa tudi angleško besedilo definirate z |en|:

	Slovensko besedilo|en|Angleško besedilo|de|Nemško besedilo

Če ne potrebujete angleščine, lahko definirate tudi le slovensko in nemško besedilo:

	Slovensko besedilo|de|Nemško besedilo
