# Skladišče: Pred prvo uporabo

Lepo da ste pričeli, ali razmišljate, da bi pričeli z uporabo modula **Skladišče** pri Čebelca BIZ. Modul Skladišče nudi vodenje zaloge. To se pravi šifranta
artiklov, ter vodenja vseh dokumentov, ki spreminjajo stanje zaloge. 

Vhodni dokumenti zalogo povečajo, izhodni pa zmanjšajo. Primer vhodnih dokumentov so npr prevzemnice, 
izhodnih pa dobavnice. Obstajajo še prenosi, ki premikajo zalogo iz skladišča v skladišče ali delovni nalogi, ki iz določenih artiklov naredijo nove artikle.

Za vsak artikel tako lahko vidite zgodovino vseh premikov in prodajnih ter nabavnih cen, zaloga pa se vrednoti po FIFO (first-in first-out) sistemu.



  * [Kako postanete uporabnik/ica skladišča](#kako-postanete-uporabnikica)
  * [Kako si aktivirate modul Skladišče](#prva-prijava-v-program)
  * [Vnos osnovnih podatkov](#nastavitve)
    * [Podatki o podjetju](#podatki-o-podjetju)
    * [Artikli](#podatki-o-podjetju)
    * [Skladišča](#besedila)
    * [Partnerji](#davčne-blagajne)

## Kako postanete uporabnik/ica

Da *se registirate* obiščete našo spletno stran https://www.cebelca.biz/ . Na vrhu strani kliknete **Skladišče** ali pa to stran obiščete neposredno https://www.cebelca.biz/skladisce .

Potem poiščete rdečo tipko **Preglejte pakete in postanite uporabnik**. Klik vas
bo vodil na stran kjer lahko vidite razliko med računi Mini, Plus in Mega. Če še ne veste za kaj bi se odločili, ni problema, saj lahko pakete poljubno
spreminjate tudi kasneje.

Nekoliko nižje vas čaka obrazec, kjer vnesete svoj e-poštni naslov ter dvakrat željeno geslo. Geslo naj ne bo očitno in dobro je, da ni enako kot imate gesla drugje.
Izberete še paket ter obkljukate, če se strinjate s pogoji uporabe, ki jih prej prebererite. 

Po registraciji boste na vaš e-poštni naslov prejeli potrditveno sporočilo, kjer kliknete povezavo, da potrdite svoj dostop. Tako! Sedaj ste registrirani in
se že lahko prijavite v program.

## Če že uporabljate Račune ali druge module

Če ste že uproabnik Čebelce BIZ, se NE registrirate še enkrat, ampak se prijavite v svoj dostop ter greste na stran **Naročnina** (zgoraj desno).

Tam najdete seznam možnih modulov. Med njimi poiščite Skladišče in ga dajte iz Neaktivirano na Mini, Plus, Mega ali Le dokumenti. Povezavo do primerjave med paketi najdete na sami strani.

Ko modul izberete, se spodaj pokaže **Shrani spremembe**, ki jo pritisnete. Zgoraj proti levi boste za tem našli povezavo na modul Skladišče.

## Vnos osnovnih podatkov

Skladišče za osnovno delovanje potrebuje osnovne podatke o vašem podjetju, pa tudi seznam artiklov, skladišč (če jih je več) in partnerjev.

### Podatki o podjetju

To je prvi zavihek s katerim se srečate. Tu vnesite podatke o svoje podjetju / nvo-ju / oz. sebi v primeru ODD. Polja so dokaj jasno poimenovana. Stran sama 
vas bo opozorila glede tega kaj je obvezno. Pozorni bodite na to ali ste zavezanec za DDV ali ne. Če niste DDV-ja na izhodnih dokumentih (in računih) ne smete
zaračunavati.

### Artikli

Na zavihku Artikli vnesete svoj seznam artiklov, oz. izdelkov. Artikli so lahko prodajni, ali pa uporabljeni za interno porabo ali izdelavo drugih artiklov.

### Skladišča

Vneseno mora biti vsaj eno Skladišče. Če imate več konkretnih lokacij za zalogo ali vam računovodstvo reče, da morate ustvariti več skladišč jih dodate na tej strani. Skladišča niso primerna
za "kategoriziranje" artiklov ali kaj podobnega, saj si boste tako popolnoma zapletli uproabo programa. Vsak dokument lahko gre namreč le iz enega ali le v eno skladišče.

### Partnerji

Tu vpišete svoje dobavitelje in stranke. Lahko jih tudi vnašate sproti seveda. Običajno je praksa da še svoje podjetje dodate pod partnerji, da se lahko izberete za interno porabo ali kalo npr.
