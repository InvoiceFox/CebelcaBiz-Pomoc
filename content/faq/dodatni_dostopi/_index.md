# Dodatni dostopi

## Pogosta vprašanja

### V katerih primerih je smiselno urediti dodatne dostope in za koga?

Možnost več dostopov imate, da lahko vsaki osebi, ki izdaja račune v vašem podjetju, dodelite svoj dostop. To so lahko vaši zaposleni ali npr. računovodja.

Če imate davčno blagajno, morate imeti za vsako osebo, ki bo izdajala davčno potrjene račune, vnešen tudi interni naziv (ime, ime in priimek ali npr. prodajalec 1) in njeno osebno davčno št.

### Kako uredim dodatni dostop svojemu zaposlenemu?

V ta namen greste na Nastavitve > Dostop > Dodatni dostopi. Tu v tabelo dodate osebe, ki jim želite omogočiti dostop. Oseba bo prejela e-mail sporočilo z povabilom in naključnim geslom.

### Kakšna je razlika med glavnim in dodatnimi dostopi?

Le lastnik dostopa, ki ima glavni dostop, lahko povabi druge k dostopu ali aktivira in vidi API ključ. Le lastnik ima dostop do nastavitev programa. Lastnik lahko dostope tudi odstrani. Osebno davčno številko lahko vpiše bodisi lastnik ob odprtju dodatnega dostopa ali pa ta podatek izpolni novi uporabnik sam zase v Nastavitve > Dostop.

### Ali je možno dodatnemu dostopu omejiti vpogled še v določene druge segmente Čebelce razen nastavitev?

V določenih primerih želite, da uporabnik dodatnega dostopa ne mora dostopati do celotnih podatkov podjetja ali npr ne more delati specifičnih stvari. Če imate takšne zahteve, nam javite. Vrste omejitev, ki jih potrebujete, so lahko zelo različne. Trenutno so na voljo naslednje opcije, ki jih poljubno kombinirate med seboj.

* Le prodaja - uporabnik lahko kreira prodajne dokumente, ne more pa kreirati nabavnih. Prav tako ne more videti nabavnih cen ali vrednosti, vidi pa lahko zalogo količinsko.
* Vnos dokumentov - uporabnik lahko vnaša in vidi dokumente, ne vidi pa statistik ali seštevkov.
* Le vpogled - uporabnik lahko vidi vse dokumente in šifrante, ne more pa jih dodajati, brisati ali urejati.
* Le predračuni - uporabnik ima dostop le do predračunov (v kombinaciji s pravicami zgoraj).
* Skrit modul skladišče - uporabnik nima dostopa do skladišča (v kombinaciji s pravicami zgoraj).
* Skrit modul računi - uporabnik nima dostopa do modula računi (v kombinaciji s pravicami zgoraj).
  
Da dodanem dostopu dodelite te omejitve, nam javite in opišite kaj želite. Lahko so kombinacija zgoraj naštetega, če vidimo smisel, pa bomo omejitve še dodali.

### Skušam narediti dodatni dostop za svojo računovodjo, a mi program javlja, da je e-mail zaseden.

Vsak dostop v čebelci mora imeti unikaten email naslov. Včasih se zgodi, da kljub temu potrebujete več dostopov na isti email naslov.

Npr. vaša računovodja uporablja čebelco tudi zase ali še za druge stranke. Vzpostaviti 5 email naslovov bi bilo nerodno, zato nudimo poseben trik. Njenemu e-mail naslovu dodajte na koncu lojtro # in poljubno kratko besedilo, ki vam pove, čemu je namenjeno.

Npr. njen e-mail je info@racunovodja.info. Ta naslov je že uporabila v Čebelci. Če potrebuje dodaten e-mail npr. za vaše podjetje Acme d.o.o., za email vpišite info@racunovodja.info#acme. Čebelca bo to smatrala kot ločen email naslov, pri pošiljanju sporočil pa bo vedela, naj jih pošlje na naslov pred "#".

