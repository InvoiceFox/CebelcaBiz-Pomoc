# Namensko digitalno potrdilo

## Ali potrebujem namensko digitalno potrdilo?

Vsako podjetje, ki izdaja gotovinske račune (račune preko davčne blagajne), potrebuje takšno potrdilo. Dovolj je eno potrdilo za celo podjetje tudi v primeru več prostorov ali blagajn, lahko pa jih imate tudi več.

## Kaj sploh je digitalno potrdilo?

Digitalno potrdilo je datoteka s .p12 končnico. Če datoteko kliknete in imate nameščen primeren program, vas bo vprašalo za geslo, saj je datoteka v osnovi zaklenjena.

## Že imamo sigenco, ali je to to?

Sigenca je vaše splošno digitalno potrdilo. Pri davčnih blagajnah pa potrebujete specifično, namensko digitalno potrdilo, ki je namenjeno le potrjevanju računov (in prostorov) na FURS.

# Pridobitev namenskega digitalnega 

## Kje dobim namensko digitalno potrdilo?

Digitalno potrdilo dobite brezplačno in v 15 minutah na strani eDavki. Če sami nimate dostopa do eDavkov, ima dostop in vaše pooblastilo vaš(a) računovodja, saj preko eDavkov oddaja poročila za vaše podjetje.

Na eDavkih je potrebno oddati obrazec DPR_PrevzemDP. V kratkem času prejmete odgovor s povezavo, referenčno številko in geslom za prevzem.

[Podrobnejša navodila FURS-a o pridobitvi namenskega digitalnega potrdila iz eDavkov](https://edavki.durs.si/EdavkiPortal/OpenPortal/CommonPages/Opdynp/PageD.aspx?category=zah_dig_potr_fod)

## Koliko stane namensko digitalno potrdilo?

Je brezplačno.

## Kaj storim, ko dobim referenčno številko in geslo od računovodje?

Od računovodje lahko prejmete že samo .p12 datoteko. V tem primeru jo samo prenesite na svoj računalnik.

Če tega ne prejmete, pa dobite PDF dokument s podatki za prevzem digitalnega potrdila. Prevzem nujno opravite na klasičnem računalniku, ne na Android tablici ali telefonu, ker potem do prenešene datoteke ne boste mogli.

V PDF dokumentu prejmete referenčno št., geslo in povezavo do strani za prevzem. Kliknite povezavo in vpišite ostala dva podatka. S tem sprožite prenos .p12 datoteke na računalnik. Če se povezave ne da klikniti, v google vpišite “taxca prevzem” in boste našli omenjeno stran.

Datoteke ne odpirajte. Če jo boste, se bo odprl čarovnik za uvoz potrdila v vas operacijski sistem, čemur to potrdilo ni namenjeno.

Ime datoteke s potrdilom je enako vaši davčni številki, sledi pomišljaj, zaporedna številka potrdila in končnica .p12. Datoteko običajno najdete v vaši mapi s prenosi. Lahko pa si jo prenesete na namizje oz. na lokacijo, kjer jo boste potem našli.

### Brskalnik mi javi, da povezava ni varna

Ko kliknete na povezavo na zgoraj omenjeni strani za prevzem potrdila, je velika verjetnost, da vas bo brskalnik opozoril, da stran ni varna. To javlja večina strani slovenske države, saj uporabljajo nacionalne certifikate, katerim brskalniki brez dodatnih nastavitev ne zaupajo.

V brskalniku (odvisno od brskalnika) kliknete "dodatno", "več možnosti" ali "advanced" in potem na "nadaljuj na stran".

### Stran mi javi mi, da je potrdilo že prevzeto

Potrdilo lahko prevzamete samo enkrat. Na računalnuiku lahko pobrskate v mapi "Prenosi" oz. "Downloads" ali vprašate računovodstvo, če so ga mogoče že oni prevzeli. Ko ga iščete, lahko vtipkate vašo davčno številko, ker je le-ta v imenu datoteke.

Če ga ne najdete, lahko zaprosite za novega.

[Podrobnejša navodila FURS-a o prevzemu namenskega digitalnega potrdila](https://www.datoteke.fu.gov.si/eDavki/PrevzemNamenskegaDigitalnegaPotrdila.pdf)

### Po nesreči smo zbrisali datoteko s potrdilom ali lahko dobimo novega?

Ja, brez problema se lahko zaprosi za novega, tudi če staro še ni poteklo. Veljavno je sicer 5 let.

### Potrdilo smo že uporabili v drugi blagajni. Ali lahko tukaj uporabimo istega?

Ja, potrdilo je vezano na podjetje - na vašo davčno številko. Vaše podjetje lahko v različnih blagajnah uporablja isto namensko digitalno potrdilo.

## Kako uvozim potrdilo, če imam spletni program Čebelca BIZ

Če kot davčno blagajno uporabljate spletni program, se prijavite vanj in obiščete stran "Nastavitve" zgoraj desno. Na strani kliknete modro povezavo "Davčne blagajne". Tam vnesete datoteko s potrdilom (.p12 dokument) in geslo.

## Kako uvozim potrdilo, če imam mobilni program Čebelca MOBI

Koraki za uvoz potrdila v mobilno Čebelco so:

### 1. Povezava programa z vašim dostopom na Čebelca.biz 

Na prvi strani mobilne aplikacije kliknete 3 pike zgoraj desno za meni. Tam izberete "Poveži dostop". Na obrazcu, ki se prikaže, vnesete vaš email in geslo iz spletne strani Čebelca BIZ ter kliknete "Poveži dostop". (Dostop je potrebno povezati le enkrat. Ta povezava pa služi tudi drugim namenom, npr. izvozu / uvozu podatkov.)

Če se še niste registrirali preko naše spletne strani in s tem ustvarili dostop, potem se najprej registrirajte preko rdeče tipke "Preglejte pakete in postanite uporabniki" [na naši strani](https://www.cebelca.biz/).

### 2. Položitev potrdila v modro okno na spletni strani [Čebelca - MOBI](https://www.cebelca.biz/manage/mobi.html)

Najprej se na naši spletni strani prijavite in kliknite rubriko "Mobi" v najbolj zgornji vrstici.

Na računalniku z miško primete .p12 datoteko in jo spustite v okno desno na strani Mobi. Če vam to ne gre lahko v modro okno dvo-kliknete in odprlo se vam bo okno za izbiro datoteke iz vašega računalnika.

### 3. Uvoz potrdila v mobilni program

V Čebelci MOBI kliknete 3 pike ter "Nastavitve programa". Potem greste na zavihek "program" in tam kliknete “Uvozi iz Čebelca BIZ”. Če ste geslo postavili v moder okvirček, vas bo vprašalo za geslo dig. potrdila. Vpišete geslo, ki ste ga poleg referenčne številke prejeli od e-davkov.

# Posodobitev namenskega digitalnega potrdila

## Po 5 letih mi je namensko digitalno potrdilo poteklo. Kako ga posodobim?

Če uporabljate davčno blagajno, ste morali pred pričetkom uporabe pridobiti namensko digitalno potrdilo. Za pridobitev ste lahko zaprosili vaše računovodstvo ali pa vlogo našli in oddali na vaših e-davkih.

Po 5 letih takšno potrdilo poteče. 

Govorimo o namenskem digitalnem potrdilu za davčno potrjevanje računov, kar ni sigenca, ki je vaše splošno digitalno potrdilo.

Spodaj si lahko preberete, kako pridobite novo potrdilo in kako ga namestite, če imate spletni ali mobilni program.

### 1. Prevzem novega digitalnega potrdila

Računovodki servis vam običajno pošlje PDF dokument s podatki in navodili za prevzem. PDF dokument odprete in v njem najdete referenčno številko, geslo za prevzem in namestitev potrdila ter povezavo do strani za prevzem.

V primeru, da povezave niste prejeli ali se je ne da klikniti, na google vpišite "taxca prevzem" in sledite prvemu zadetku.

Ko kliknete na povezavo, je velika verjetnost, da vas bo brskalnik opozoril, da stran ni varna. To javlja večina strani slovenske države, saj uporabljajo nacionalne certifikate, katerim brskalniki brez dodatnih nastavitev ne zaupajo.

V brskalniku (odvisno od brskalnika) kliknete "dodatno", "več možnosti" ali "advanced" in potem na "nadaljuj na stran".

Odpre vam obrazec, kjer vpišete referenčno številko in geslo iz PDF dokumenta ter sledite postopku. Ko se vam ponudi opcija za prenos (download), potrdilo shranite na svoj računalnik. Datoteke ne odpirajte. Če jo boste, se bo odprl čarovnik za uvoz potrdila v vas operacijski sistem, čemur to potrdilo ni namenjeno.

Ime datoteke s potrdilom je enako vaši davčni številki, sledi pomišljaj, zaporedna številka potrdila in končnica .p12. Datoteko običajno najdete v vaši mapi s prenosi. Lahko si jo prenesete na namizje oz. na lokacijo, kjer jo boste potem našli.

Torej prevzeli ste novo digitalno potrdilo. Postopek naprej je odvisen od tega ali uporabljate davčno blagajno na našem spletnem ali mobilnem programu.

### 2.a Namestitev v primeru uporabe spletnega programa Čebelca BIZ 

Če kot davčno blagajno uporabljate spletni program, se prijavite vanj in obiščete stran "Nastavitve" zgoraj desno. Na strani kliknete modro povezavo "Davčne blagajne".

Pri polju "Namensko digitalno potrdilo" kliknete "Odstrani digitalno potrdilo".
 
Spet se pokažeta polji za vnos datoteke digitalnega potrdila in gesla. Pri prvem prebrskate za zgoraj omenjano datoteko iz vašega računalnika, v polje z geslom pa vpišete prav tako zgoraj omenjeno geslo za prevzem in namestitev.

### 2.b Namestitev v primeru uporabe Čebelca MOBI

Če uporabljate Čebelco MOBI, potem se prav tako prijavite v spletni program na račualniku, na katerega ste iz omenjene povezave prenesli namensko digitalno potrdilo.
 
Potrdila ne prevzemajte na Android napravi, saj ga le-ta uvozi v sistem in do same datoteke ne boste mogli več priti.

Na računalniku se prijavite v spletni dostop Čebelca BIZ. Če imate izbranih več modulov po prijavi zgoraj levo kliknite "Mobi", da pridete na stran mobi modula.

Tu boste opazili moder okvirček, kamor z miško prenesete datoteko digitalnega potrdila iz vašega računalnika. 
 
Ko to storite, greste na Android napravo, kjer odprete Čebelco MOBI. Zgoraj desno kliknete 3 pike (menujska tipka) in izberete "Nastavitve programa" ter na strani, ki se odpre, zavihek "PROGRAM".

Tu pri sekciji "Namensko digitalno potrdilo" kliknete "Odstrani digitalno potrdilo" in potem "Uvozi iz čebelca BIZ". Če je vse v redu, vas bo vprašalo za geslo potrdila. Vnesete geslo, ki ste ga prejeli poleg referenčne številke.

Če program javi, da niste povezani z Čebelca strežnikom, potem na prvi strani kliknite menujsko tipko (...) in Poveži dostop. Vpišete email in geslo vašega spletnega dostopa na www.cebelca.biz. Če tega sploh nimate, si ga lahko ustvarite na naši spletni strani preko rdeče tipke na prvi strani.

