# Davčne blagajne

## Pogosta vprašanja

### Kaj je davčna blagajna?

Davčna blagajna je program, ki omogoča davčno potrjevanje računov in upošteva ostale zahteve iz Zakona o davčnem potrjevanju računov. 

**Spletni program Čebelca BIZ** ima možnost davčnega potrjevanja računov tako v modulu PLUS kot tudi v MINI. 

**Mobilni program Čebelca MOBI** pa je že v osnovi blagajniški program in davčna blagajna.

[FURS - vprašanja in odgovori o davčnih blagajnah](https://www.fu.gov.si/fileadmin/Internet/Nadzor/Podrocja/Davcne_blagajne_in_VKR/Vprasanja_in_odgovori/Davcno_potrjevanje_racunov.doc)

### Katere račune moramo davčno potrjevati?

Od 2.1.2016 je potrebno davčno potrditi vse gotovinske račune. FURS za gotovisnke račune smatra račune, ki so delno ali v celoti plačani z (oz. preko):

* Gotovino
* Kreditnimi in debetnimi karticami
* Plačilom po povzetju, GLS, in podobno
* Poštno nakaznico
* Boni in kuponi
* Čeki
* Bitcoin

Davčno je potrebno potrjevati tudi račune plačane izstavljene preko AirBnb in Booking.

Ne-gotovinski računi, kjer davčno potrjevanje ni potrebno, so računi v celoti plačani z:

* Direktnim nakazilom stranke na TRR podjetja (e-banka ali UPN)
* Paypal
* VALU

Če potrdite račun, ki ga ne bi bilo treba, ni nič narobe. Praksa pa je pokazala, da potrjevati večje število računov, ki jih ne bi bilo treba, ni proporočljivo, saj lahko pride do zapletov, ki jih pri navadnih računih ne bi bilo.

### Kaj je potrebno urediti, da lahko davčno potrjujemo račune?

Potrebno je:
* aktivirati davčno blagajno
* namestiti namensko digitalno potrdilo
* vnesti in potrditi poslovni prostor ter oznako blagajne in prostora
* vnesti naziv osebe, ki bo izdajala račune ter njeno osebno davčno številko
* napisati Interni akt

### Kje dobimo in kako namestimo namensko digitalno potrdilo v program?

[Tukaj](https://github.com/InvoiceFox/CebelcaBiz-Pomoc/blob/main/content/faq/namensko_digitalno_potrdilo/_index.md) je opisano, kako pridobite namensko digitalno potrdilo in kako ga namestite v spletni ali mobilni program.

###  Kaj napišem pod zavihek Prostor, naj napišem naslov, kje točno dejavnost izvajam? Kako izberem vrsto prostora?

Če izdajate račune v pisarni ali v katerem drugem stacionarnem prostoru, izberete vrsto prostora Nepremični prostor in vnesete št. katastr.občine in št. stavbe ter naslov. To vrsto prostora izberete tudi v primeru spletne trgovine.

Če bi izdajali račune na terenu, bi izbrali vrrsto prostora elektronska naprava. V tem primeru vaša naprava predstavlja prostor, ker se drugega prostora ne da opredeliti.

Premični poslovni prostor pa se, kot že ime pove, izbere, če izdajate račune v premičnem objektu (stojnica, avtomobil, kombi, kiosk, ipd.).

### Kje najdem podatke o prostoru, ki jih je potrebno vnesti za davčno blagajno (oznaka prostora in blagajne, št. katastr. občine, stavbe in dela stavbe)?

Oznako prostora in blagajne določite sami in ti dve oznaki bosta potem del številke računa. Npr. če daste prostoru oznako P1 in blagajni B1, bo prvi račun imel št. P1-B1-1.

Ostale podatke najdete npr. v pogodbi o najemu ali nakupu ali na spletni strani GURS.

### Kako napisati Interni akt?

Vzorce internega akta najdete v Fursovih pogostih vprašanjih in odgovorih in sicer v odg.št.215. Če vtipkate v Google npr. "Furs pogosta vprašanja in odgovori o davčnem potrjevanju računov", boste našli. Primeri so različni glede na to ali imate enega ali več poslovnih prostorov in naprav. Pozorni pa bodite prosim na to, da v internem aktu ne bo pisalo, da se številčenje vsako leto začne od 1, kajti v Čebelci se začne od 1 potem pa se skozi leta nadaljuje. Piše naj, da se začne od 1 (ne pa vsako leto).

### Kaj urediti, da se računi v davčni blagajni številčijo od 1 naprej?

Če imate davčno blagajno, potem se številčenje nadaljuje. V številki, ki je v tem primeru strogo predpisana, namreč ne more biti letnice, zato bi se v primeru številčenja vsako leto znova od 1 številke ponavljale. Več o tem smo napisali na:

[Številčenje ob prehodu leta](http://cebelca-biz.blogspot.com/2022/01/stevilcenje-ob-prehodu-v-leto-2022.html)

### Program mi javlja: "Prišlo je do napake pri postopku davčnega potrjevanja. Javljena napaka je: Napaka pri pošiljanju podatkov na FURS strežnik. Račun ni bil izdan niti davčno potrjen." Do sedaj je delalo normalno.

Najverjetneje vam je poteklo namensko digitalno potrdilo, če ga imate že 5 let.

Objavili smo blog, kjer je opisano, kako se namesti novo nam.dig.potrdilo v spletni ali mobilni program Čebelca : https://cebelca-biz.blogspot.com/2020/12/kako-nadgradite-svoje-namensko.html

### Kako vem, če mi je poteklo namensko digitalno potrdilo?

Namensko digitalno potrdilo je veljavno 5 let. V Čebelci MOBI se preveri tako, da greste na tri pikice (zg.desno ), potem na “Preizkus povezave s FURS” in nato na “preveri digitalno potrdilo”. Pri spletnem programu pa vam to lahko preverimo mi.







