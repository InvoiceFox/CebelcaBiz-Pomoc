## Kaj so to eRačuni? Ali to pomeni račun v elektronski obliki, ki se pošlje stranki na mail?

Računi, ki se pošiljajo strankam na mail so običajni računi. Takoimenovani eRačuni pa so računi, ki so zahtevani v primeru, da je stranka proračunski uporabnik (šole, javni zavodi in ustanove... ). Ti računi so v .xml formatu.

## Ali Čebelca omogoča pošiljanje eRačunov?

Pošiljanje eRačunov iz Čebelce neposredno vašim strankam žal ni možno. Lahko pa se jih iz Čebelce pošilja preko vaše spletne banke. To pomeni, da ga v Čebelci naredite kot vsak drug račun, potem pa ga iz Čebelce izvozite v eRačun obliki ter ga uvozite v spletno banko in od tam pošljete stranki.

Če le redkokdaj pošljete kakšen eRačun in če imate digitalno potrdilo, kot je npr. Sigenca, je smiselno da ga pošljete kar preko strani https://eracuni.ujp.gov.si/, kjer je podatke sicer potrebno ročno vnesti. 

## Sploh se ne znajdem s temi eRačuni... Kako ga pošljem preko banke?

Najprej kontaktirate svojo banko, da boste pošiljali eRačune, kajti pri nekaterih bankah je tako, da vam morajo to možnost v spletni banki še aktivirati oz. omogočiti.

eRačun v Čebelci naredite normalno kot vsak drug račun. Potem pri računu (na seznamu) kliknite na tipko PDF in nato kliknite: Prenesi XML ali prenesi ZIP odvisno od tega pri kateri banki ste (glejte eno vprašanje nižje). Program vas bo zatem gotovo opomnil na nekaj stvari, ki jih je potrebno najprej še urediti v Čebelci in sicer verjetno v nastavitvah podatke vašega podjetja in pod zavihkom "Partnerji" podatke partnerja (kot npr. pravilen vnos BIC kode, TRR-ja ipd), mogoče pa tudi pri računu (npr. predolg opis artikla oz. storitve). Za eRačun je namreč točno določeno, kakšen mora biti, da gre lahko naprej. Te popravke bo potrebno urejati predvsem, ko boste prvič pošiljali eRačun, potem boste pa imeli že vse prav vnešeno.

Zatem greste v spletno banko vašega podjetja in tam uvozite XML oz. ZIP, ki ste ga prenesli iz Čebelce in ga iz spletne banke odpošljete.

[Več navodil](https://www.cebelca.biz/pomoc-eracuni.html)

## V primeru katerih bank se izvozi ZIP in pri katerih XML?

Prenesi ZIP: Spletne eBanke: Deželna Banka Slovenije, NKBM, Intesa Sanpaolo bank, Delavska Hranilnica, Sberbank, Lon, ...

Prenesi XML: Pošta Slovenije, NLB, SKB banka, Abanka, Factor banka, Raiffeisen Krekova banka, Hypo Alpe-Adria-Bank, Probanka (če uporabljate program, ki je nameščen na vaš Windows sistem, ne spletne banke). Nekatere banke nudijo spletno eBanko in Hal E-bank, tako da je odvisno od tega kaj uporabljate.

## V nastavitvah računa sem zasledila da je potrebno nastaviti za izdajo eRačunov tudi BIC kodo. Kje jo pridobim?

BIC koda je koda banke, razen če izdajate eRačun proračunskemu uporabniku, potem morate pri partnerju vnesti BIC kodo UJP-a. Da jo dobite, desno od polja za kodo kliknete "proračunski uporabnik".

BIC kodo vaše banke pa dobite, če na spletu pobrskate za: "BIC koda" in "ime vaše banke". V primeru pošiljanja eRačunov pa je potrebno dodati še toliko X-ov, da bo številka 11-mestna.

## Pri izdaji eRačuna se pojavi težava. Napiše, dokument ne ustreza predpisani shemi dovoljeni dokumenti.

Preverite, če ste pri tem partnerju vnesli poštno številko in 11 - mestno BIC številko, ki je za proračunske uporabnike vedno UJPLSI2DICL. Če ni to, nam lahko pošljete XML eRačuna ali zip in bom dali skozi preverjanje na UJP portalu, ki javi, kaj je narobe.

## Čeprav smo vnesli BIC kodo v nastavitve, me še vedno opozarja, da jo je potrebno vnesti ...

Če nekaj spremenite v nastavitvah po tem, ko je račun že narejen, ga je potrebno še ponastaviti, da prevzame nove nastavitve. V ta namen pri računu v vrstici kliknete "Odpri", nato na levi "Uredi" in nazadnje še spodaj "Spremeni".

Ko boste uredili vse, kar vas bo program opomnil v roza oknu in tudi ponastavili (osvežili) račun, še enkrat kliknite Prenesi XML.

## Pri pošiljanju eRačuna imamo težavo, ker program zahteva, da imamo vnešeno matično številko. Mi kot kmetija pa nimamo matične številke. Kaj naj storimo?

V Nastavitvah vnesite v polje Matična številka osem ničel.

## Kako k eRačunu pripnem dodatni dokument?

Da boste lahko k eRačunu pripeli še kak drug dokument, si inštalirajte [Čebelca Podpis](https://www.cebelca.biz/podpis/). Notri prenesete zip računa in dodate priponko, kot lahko vidite v animaciji na navedeni spletni strani ali si preberete v navodilih.

## Moja banka zahteva, da je ZIP digitalno podpisan. Kako lahko to uredim?

Lahko uporabite naš brezplačen programček [Čebelca Podpis](https://www.cebelca.biz/podpis/) 

## Čemu pa je namenjena tipka "ujp" pri prenosu eRačuna?

Tipka "ujp" je namenjena tistim, ki lahko uvažajo zip-e eRačunov v UJP. To so samo proračunski uproabniki, ne pa običajna podjetja. Npr. če ste vi proračunski uporabnik, vam UJP to omogoča in ker mora biti zip malo drugačen, je v tem primeru ta opcija ločeno.


