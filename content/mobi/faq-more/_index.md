# Pogosta vprašanja

### Za kakšne primere se uporablja Čebelca MOBI?

Čebelca MOBI je mobilna aplikacija za izdajanje računov, v kateri si aktivirate davčno blagajno za davčno potrjevanje računov. Deluje na Android telefonih ali tablicah in tiska račune preko prenosnega POS termičnega tiskalnika. Namenjena je za hitro izdajanje računov, prodajo artiklov oz. zaračunavanje storitev strankam v živo in sicer na terenu ali v svojih prostorih.

### Ali obstaja Čebelca MOBI za iOS?

Ne.

### Dostopa še nimam, kako ga ustvarim?

Če dostopa še nimate, obiščite spletno stran [Čebelca MOBI](https://www.cebelca.biz/mobi) in se tam registrirajte preko rdeče tipke. 
Pri registraciji si določite e-mail in geslo, kot ga boste imeli za prijavo v Čebelco in tudi za povezavo dostopa pri MOBI.

### Želim uporabljati vašo mobilno blagajno. Kako naj začnem z uporabo?

Registrirate se lahko na naši spletni strani: [Čebelca MOBI](https://www.cebelca.biz/mobi)

Samo aplikacijo Čebelca MOBI pa lahko naložite na svojo napravo preko Trgovina Play.

Za vzpostavitev davčne blagajne boste morali pridobiti Namensko digitalno potrdilo. Da ga dobite, greste vi (ali vaš/a računovodja) na e-davke in oddate zahtevek za pridobitev tega potrdila, ki ga potem v roku 10 min. dobite.

V program vnesete vaše podatke (greste na tipko "Uredi"), artikle (tipka "Davčna blagajna" > tri navpične pikice - zg.desno > Upravljanje > ARTIKLI) ter namestite namensko digitalno potrdilo. Namestitev poteka preko modrega okenca na naši spletni strani, kot je opisano v [navodilih](https://www.cebelca.biz/pomoc-davcne-blagajne-mobi-potrdilo.html)

Ko si namestite Čebelco MOBI, ste najprej v testnem načinu in lahko preizkusite izdajanje računov. Ko boste izklopili testni način (tipka "Uredi" > potem desno "NASTAVITVE"...), se bodo računi ob izdaji davčno potrjevali t.j. pošiljali na Furs, seveda če bodo izpolnjeni vsi pogoji za davčne blagajne (namensko dig.potrdilo, potrjen prostor, internetna povezava). Določeno pa je tudi, da morate imeti interni akt, za katerega vzorce najdete tudi na spletni strani FURS-a pod Pogosta vprašanja in odgovori o davčnem potrjevanje računov in sicer v odg. Št.215. Če vtipkate v iskalnik "furs vprašanja in odgovori davčno potrjevanje računov", so ta vprašanja in odgovori prvi zadetek.

V testnem načinu tudi povežete in preizkusite svoj tiskalnik: Davčna blagajna > tri navpične pikice > Poveži tiskalnik.

Več navodil najdete [tukaj](https://www.cebelca.biz/pomoc-davcne-blagajne-mobi.html)

### Ali lahko uporabljam Čebelco MOBI brez davčnega potrjevanja?

Da, v določenih primerih. Če opravljate Osebno Dopolnilno Delo (ODD) morate izdati račun, ni pa potrebno, da je davčno potrjen. Natančen odgovor FURS-a najdete pri vprašanju 32, na dokumentu [Vprašanja in odgovori: Davčno potrjevanje računov](http://www.fu.gov.si/fileadmin/Internet/Nadzor/Podrocja/Davcne_blagajne_in_VKR/Vprasanja_in_odgovori/Vprasanja_in_odgovori_1_izdaja_Davcno_potrjevanje_racunov.pdf).

Tudi društvom, **ki izpolnjujejo specifične pogoje**, z dopolnitvijo zakona ni potrebno davčno potrjevati računov. Temeljito premislite ali pogoje izpolnjujete. Konkretne informacije najdete na strani [Odgovori na dodatna vprašanja glede izjeme po 143. člena PZDDV](http://www.fu.gov.si/fileadmin/Internet/Davki_in_druge_dajatve/Podrocja/Davek_na_dodano_vrednost/Novice/2016/Odgovori_na_dodatna_vprasanja_glede_izjeme_po_143__clena_PZDDV.pdf).

### Kako nastavim Čebelco MOBI za uporabo brez davčnega potrjevanja?

Odprite program in kliknite tipko **Uredi**, potem pojdite na dno strani **Nastavitve**, kjer najdete kljukico **Način BREZ davčnega potrjevanja**. To obkljukajte le, če ste prepričani, da zadostujete pogojem oz. spadate v izjemo glede na pravila in obliko ter prihodke vaše organizacije.

Če računov davčno ne potrjujete, potem program za delovanje NE potrebuje internetne povezave. Dobro je le, da vsake toliko časa greste na kak Wifi, da se programi po potrebi nadgradijo.

Če račun ni davčno potrjen, potem ne vsebuje EOR in ZOI kode, ter QR (črtne) kode.

### Koliko stane Čebelca MOBI - PLUS?

Cena uporabe programa Čebelca MOBI - PLUS je 9 eur + ddv na mesec. Pri plačevanju za več mesecev skupaj je popust. Lahko si sami preračunate [tukaj](https://www.cebelca.biz/subscription-si.html)

### Kako naj vem, katero verzijo mobilnega programa izbrati (MINI, PLUS, MEGA)? Mobilni program bi uporabljali le na dogodkih, ko je sezona?

V mesecih, ko ne boste izdajali računov, ali ko bo le-teh 25 ali manj na mesec,imate lahko izbrano brezplačno verzijo Čebelca MOBI - MINI; kadar boste imeli nad 25 računov na mesec, pa PLUS.

### Na kaj naj bomo pozorni pri nakupu tiskalnika?

Za tiskanje računov iz Čebelce MOBI potrebujete prenosni, termični , bluetooth, POS tiskalnik.

V redu bo (skoraj) katerikoli takšen tiskalnik, saj se Čebelca povezuje v glavnem z vsemi. Imajo jih v trgovinah, kot je recimo Mimovrste ali pa npr. na [Pos-oprema](https://www.pos-oprema.net/prenosni-tiskalniki). V kombinaciji s Čebelco se najpogosteje uporabljajo tiskalniki znamke Ocom, ki se tržijo pod različnimi imeni (npr. OCPP-M05; ZIJIANG, ZJ-5802; ISSYZONE, IMP-006; VOXLINK, BTPD 0250; NETUM NT-5802j, so pa tudi drugi OK. 

(Trenutno edini, ki ni podprt, je Optipos Light, tako da tega ne priporočamo, ker ne podpira QR kod na ustrezen način.)

### Katere Android naprave podpirajo Čebelco MOBI?

Čebelca MOBI deluje na večini Android naprav. Na starejših napravah (Android 7.0 in starejši) je lahko potrjevanje računov nekoliko počasnejše, saj so novejši certifikati vedno bolj zahtevni. Priporočamo uporabo novejših Android naprav za optimalno delovanje, vendar delamo na tem, da bo aplikacija delovala čim bolje tudi na starejših napravah.

### Kako se v Čebelco MOBI namesti namensko digitalno potrdilo?

Najprej na povezavi, ki ste jo prejeli, prevzemite certifikat, da ga boste imeli na svojem računalniku. Shranite ga nekam, kjer ga boste našli. Certifikat je datoteka s končnico .p12, v imenu datoteke pa je DŠ vašega podjetja.

Če še niste registrirani preko naše spletne strani, se registrirajte: potrebno je vnesti le e-mail naslov in geslo.

Namensko digitalno potrdilo, ki ste ga prejeli iz strani e-davki, je potrebno prenesti v moder okvirček, ki ga boste videli, ko boste šli prijavljeni na spletno stran [Čebelca MOBI](https://www.cebelca.biz/manage/mobi.html)

Potem je potrebno v aplikaciji Čebelca MOBI, torej na vaši android napravi, povezati aplikacijo s Čebelca.biz strežnikom. V ta namen greste v aplikaciji Čebelca MOBI na: tri pike (zg.desno) > "Poveži dostop" > vnesete up.mail in geslo > "POVEŽI Z DOSTOPOM". (Program povežete le enkrat. Ta povezava pa služi tudi drugim namenom, npr. izvozu / uvozu podatkov.)

Nato greste v Čebelci MOBI na: tri pikice > "Nastavitve programa" > "PROGRAM" (najbolj desni zavihek). Tam kliknete: "UVOZI IZ ČEBELCA BIZ", da uvozi potrdilo, ki ste ga prej dali v moder okvirček.

Več navodil najdete [tukaj](../../faq/namensko_digitalno_potrdilo/#uvoz-potrdila-v-mobilni-program-%C4%8Debelca-mobi)

### Kaj storiti, če se pri uvozu digitalnega potrdila pojavi napaka?

Najpogostejša napaka pri uvozu digitalnega potrdila je, da datoteka ni bila pravilno naložena v modro okno na spletni strani Čebelca MOBI. Preverite, da ste pravilno naložili .p12 datoteko v modro okno, ko ste prijavljeni na spletni strani. Če težava vztraja, poskusite ponovno naložiti datoteko ali pa se obrnite na podporo.

### Ko kliknem "Poveži tiskalnik" se nič ne zgodi?

Če se pri "Poveži tiskalnik" ne zgodi nič, pojdite na Nastavitve (Setting) v Androidu, potem Aplikacije in poiščite Čebelca MOBI. Tam pojdite pod Dovoljenja in omogočite dovoljenja ki so onemogočene, običajno se imenuje "naprave v bližini", včasih pa je še enka (odvisno od verzije Androida).
 
Do težave, ki jo imate, pride zato, ker program, ko greste v Davčno blagajno mora vprašati ali dovolite dostop do Bluetooth, če želi dobiti ta dovoljenja. In če 2x kliknete Ne, potem Android sistem programu ne dovoli več postaviti tega vprašanja in se smatra da ne. Zato pa potem ne more prikazati seznama Bluetooth naprav.

### Šumniki ne delajo.

Ali ste naredili preizkus tiskalnikov? Pri Upravljanje > Možnosti lahko izberete vrsto tiskalnika. Tam imate tipko "preizkusi", ki vam, če je izbran pravi tiskalnik, natisne šumnike in QR kodo.

Potem pa pritisnite opcijsko tipko - 3 pike desno zgoraj, lahko pa je to tudi prava tipka na telefonu ali tablici, odvisno od naprave. Pokaže se vam "menu" kjer pritisnete: Poveži tiskalnik.

Vklopite tiskalnik in v programu spodaj pritisnete Išči tiskalnike. V nekaj sekundah bi se vam moralo pokazati okno za povezavo z novim tiskalnikom. Pri tem vnesete kodo 1234.

Če kateri tiskalnik namesto šumnikov tiska kitajske črke, je možno tudi, da je v chinese namesto v international / ascii načinu (mode). Običajno se med načini preklaplja s posebno kombinacijo tipk ob zagonu, kar piše v navodilih tiskalnika. Ponavadi gre tako, da ga ugasnete. Potem držite obe tipki (Power in Feed) in ko se barva lučke zamenja, spustite najprej levo (Feed).

### Kako prilagodim velikost tiska na tiskalniku?

Čebelca MOBI ne spreminja velikosti pisave, ampak tiska tako, kot je nastavljen tiskalnik. Program je zasnovan tako, da deluje z različnimi modeli tiskalnikov.

Za prilagoditev velikosti tiska je potrebno spremeniti nastavitve samega tiskalnika. Večina tiskalnikov ima priložena navodila in programsko opremo (na CD-ju ali na spletu), s katero lahko preko USB povezave spremenite nastavitve tiskalnika. Povežite tiskalnik z računalnikom in uporabite proizvajalčevo programsko opremo za spremembo nastavitev.

### Kje v Čebelci MOBI vklopim pravi način, da ne bodo več testni računi?

Greste na: tri pikice (zg.desno) > Nastavitve programa > (zavihek) PROGRAM in tam izklopite testni način.

### Kako spremeniti, da ne bo na mobilnem telefonu valuta $?
To je potrebno spremeniti v nastavitvah samega telefona (settings). Najboljše, da si kot jezik izberete Slovenščino.

### Kaj storim, če potrjevanje računa ne uspe?

Če potrjevanje ne uspe, ker trenutno nimate interneta ali FURS strežnik ne deluje, lahko račun izdate brez EOR kode. Račun še vedno vsebuje ZOI kodo in črtno QR kodo, polje za EOR kodo pa je prazno. Takšen račun lahko izdate stranki, račun pa morate potrditi v roku 48 ur.

### Kaj storiti, če na računu ni EOR kode?

Če na izdanem računu ni EOR kode, to pomeni, da račun ni bil uspešno davčno potrjen. V takem primeru morate račun naknadno potrditi na FURS v roku 48 ur. Kontaktirajte FURS za navodila in čimprej potrdite račun. V Čebelci MOBI lahko to storite z dolgim pritiskom na račun v seznamu računov in izbiro opcije "Naknadno potrdi na FURS".

### Kaj storiti pri napakah pri davčnem potrjevanju računov?

Pri davčnem potrjevanju računov se lahko pojavijo različne napake. Najpogostejši vzroki so:

1. Nepravilni znaki v oznaki blagajne ali prostora (dovoljene so le male in velike črke, ne pa pomišljaji, šumniki ali drugi posebni znaki)
2. Nepravilno vnesena davčna številka (mora imeti osem cifer)
3. Nepravilno vnesena osebna davčna številka prodajalca
4. Poteklo namensko digitalno potrdilo
5. Težave z internetno povezavo

Preverite vse navedene možnosti in po potrebi popravite podatke v nastavitvah.

### Ali Čebelca MOBI omogoča plačevanje s kartico?

Ja, kartično plačevanje je možno v povezavi s SumUp ali s POS terminalom od banke. Prosim preberite si [tukaj](https://cebelca-biz.blogspot.com/2019/12/cebelca-mobi-placilne-kartice-in-sumup.html)

### Ali je možna povezava Čebelce MOBI s čitalcem črtnih kod?

Ja in sicer se v Čebelci MOBI aktivira čitalec črtne kode tako, da greste na: Upravljanje > MOŽNOSTI > Omogoči čitalec črtnih kod. Potem greste na DAVČNA BLAGAJNA (na prvi strani) > zavihek PREGLEJ; ter samo skenirate artikle: [video](https://www.youtube.com/watch?v=sTKBaQF8p_Q)

### Ali imamo lahko eno tablico za dve podjetji za izdajanje računov preko Čebelce MOBI?

Android tablice ponavadi omogočajo več uporabnikov (System->Advanced->Multiple users), med katerimi lahko menjaš. Na ta način bi lahko Čebelco MOBI uporabljali na eni tablici za dve podjetji. Pomembno je, da da sta različni oznaki blagajn, da ne bi bilo kakšnih nejasnosti z računi.

Registrirati preko naše spletne strani pa se je potrebno za vsako podjetje posebej, saj vsako podjetje potrebuje svoj dostop.

### Kako v Čebelci MOBI izdam račun na podjetje, torej, da bo to podjetje izpisano na računu?

V Čebelci MOBI lahko vnesete podjetje - stranko tako, da greste na: Upravljanje > (zavihek) STRANKE. Potem pa, ko sestavljate račun, greste zg.desno na tri pike in potem na: Dodeli stranko.

### Kako naredim dobropis v Čebelci MOBI?

Dobropis lahko v Čebelci MOBI ustvarite tako, da na "Upravljanje" na določenem računu izvedete dolgi pritisk. Pojavi se vam menu, kjer izberete V dobropis / storno

To vam ustvari nov dokument NEIZDANO, ki ima vsebino enako kot račun s količinami v minus. Ta račun morate zaključiti in potrditi na FURS.

To storite z dolgim pritiskom na NEIZDANO, v menuju, ki se pokaže pa izberete Zaključi in potrdi na FURS.

### Kako uredim, da se bodo računi z novim letom številčili zopet od 1?

V primeru davčne blagajne se številčenje računov skozi leta nadaljuje. Tako naj bo navedeno tudi v Internem aktu. V številki, ki je v tem primeru strogo predpisana, namreč ne more biti letnice, zato bi se v primeru številčenja vsako leto znova od 1 številke ponavljale. Več o tem smo napisali v tem [blogu](http://cebelca-biz.blogspot.com/2022/01/stevilcenje-ob-prehodu-v-leto-2022.html). 

### Pri izdaji računa mi javi to napako: "Napaka pri pošiljanju podatkov na FURS strežnik. Račun ni bil izdan niti davčno potrjen." 

Verjetno vam je poteklo namensko digitalno potrdilo, če ga imate že 5 let. Objavili smo [blog](https://cebelca-biz.blogspot.com/2020/12/kako-nadgradite-svoje-namensko.html), kjer je opisano, kako se namesti novo nam.dig.potrdilo v spletni ali mobilni program Čebelca. Če slučajno ni to, nam sporočite.

### Imam Čebelco MOBI in me zanima, če imamo lahko tudi zalogo, ki se vpiše z dobavnico in se s prodajo odšteva?

Ja, vsak dan, ko zaključite dan, kliknete "v skladiščni dok." pri MOBI in se naredi dobavnica, ki odšteje vse, kar je bilo tisti dan prodano. [Tukaj](https://www.cebelca.biz/pomoc-mobi-plus-skladisce.html) si lahko preberete, kako vnesti partnerja za vašo blagajno. Svojo mobilno blagajno je namreč potrebno vnesti v spletni program kot partnerja, da se bo preko tega lahko vodila zaloga.

### Kako se natisne dnevno in mesečno poročilo na termični tiskalnik?

Za dnevno in mesečno poročilo za natisniti greste na Upravljanje > POROČILA > MESECI (spodaj). Nadaljevanje pa je različno za dnevno oz. mesečno poročilo:

Za dnevno poročilo kliknete na izbrani mesec in potem naredite dolgi pritisk na izbrani dan. Prve 4 opcije dnevnih poročil, ki se vam bodo ponudile so za natisniti.

Za mesečno poročilo pa naredite dolgi pritisk na izbrani mesec in se vam zopet ponudijo opcije mesečnih poročil, od katerih so prve štiri za natisniti.

Več o tem [tukaj](https://www.cebelca.biz/navodila/mobi/izvoz_podatkov_za_racunovodstvo/#tisk-dnevnih-zaklju%C4%8Dkov)

### Kako izvozimo podatke iz Čebelce MOBI za računovodstvo? (krajša verzija)

V Čebelci MOBI kliknete Upravljanje > POROČILA > MESECI (spodaj) > dolgi pritisk na izbrani mesec > izvoz poročil na Dropbox.

### Kako izvoziti podatke iz Čebelce MOBI? (daljša verzija)

Čebelca MOBI omogoča več opcij glede poročanja računovodstvu. Nekateri se odločijo za "papirni način" s tem, da vsak dan na koncu dneva natisnejo dnevni zaključek, potem pa te občasno fizično dostavijo svojemu računovodstvu. Bolj priporočljiv je elektronski način, kjer 1x na mesec izvozite datoteke na svoj Dropbox dostop, ter te delite z računovodjem.

* Tisk dnevnih zaključkov

Da ustvarite in natisnete dnevni zaključek pojdite na Upravljanje. Če delate zaključek za današnji dan, potem zgoraj desno pritisnite na … in izberete Dnevno poročilo. To se vam prikaže na ekranu, spodaj pa tipka zatisk poročila in pa tipka Zaključi dan in natisni. Ta zadnja tipka vam ustvari dnevni zaključek, ga oštevilči, ter natisne.

Če vsak dan posebej zaključite potem imate te natisnjene zaključke za vse dni v mesecu. Na vsakem tudi piše od katerega do katerega računa je, tako da če je vse v redu, so vsi računi zajeti.

Zaključek lahko naredite tudi za prejšnji dan ozirom še dlje nazaj. Če program opazi da prejšnji dan ni zaključen, vam spodaj prikaže tipko, da vas na to opomne. Če pa ste dan pozabili zaključiti več dni nazaj, pa obiščete Poročila, tam kliknete na dan ko zaključka ni (št. zaključkov je izpisano na sivi podlagi) in ko ste na seznamu računov za tisti dan storite isto kot normalno. Torej …, *Dnevno poročilo in Zaključi dan in natisni.

* Izvoz poročil na Dropbox:

V Čebelci MOBI kliknete Upravljanje > POROČILA > MESECI (spodaj) > dolgi pritisk na izbrani mesec > izvoz poročil na Dropbox.

(Dropbox se uporabi kot shramba za svoje datotek "v oblaku". Datoteke lahko naložite na dropbox, potem da do njih dostopate iz različnih računalnikov, telefonov in podobno. Dropbox lahko namestite na svoj računalnik, a za lahkotno uporabo to ni nujno, saj lahko vedno obiščete njihovo spletno stran in tako pridete do datotek. Čebelca uporablja Dropbox, ker je do 2GB popolnoma brezplačen.)

### Sem v menjavi mobitela. Kako prenesem program na novo napravo?

Postopek je opisan [tu](https://www.cebelca.biz/pomoc-davcne-blagajne-mobi-backup.html#backup1).

### Kako prenesti Čebelco MOBI na drugo podjetje ali s.p.?

Če želite uporabljati Čebelco MOBI za drugo podjetje ali s.p., se najprej registrirajte za nov dostop na naši spletni strani. Za vsak dostop potrebujete unikaten e-mail naslov. Če želite uporabiti isti e-mail, ki ga uporabljate pri obstoječem dostopu, lahko pri obstoječem dostopu najprej zamenjate uporabniški e-mail, da bo prvotni e-mail na voljo za registracijo novega dostopa.

Če boste uporabljali Čebelco MOBI na isti napravi kot prej, lahko spremenite podatke podjetja v obstoječi aplikaciji. Pri tem je pomembno, da ustvarite nov prostor, starega pa lahko tudi izbrišete, da ne bi prišlo do napak. Tako bodo računi za novo podjetje začeli s številko 1.

### Na določenih Mobi računih želim prikazati dodatno klavzulo.

Pojdite na Upravljanje > Možnosti. Tam obkljukajte **Omogoči zbirko besedil**. Shranite nastavitve spodaj in izstopite iz Upravljanja ter se vrnite nazaj in zgoraj boste opazili nov zavihek **Besedila**. Pritisnete **Nov vnos** in vnesete klavzulo. Dodelite ji ime.

Potem ko delate račun, preden ga zaključite pritisnete "..." in **Dodeli besedilo**, ter obkljukate željeno besedilo. Izpisalo se bo spodaj na računu.

Za vzpostavitev davčne blagajne pa boste morali še pridobiti novo namensko digitalno potrdilo.

### Zanima me ali je mogoče na Čebelica Mobi spremeniti način plačila pred izdajo računa? Če recimo stranka reče, da bi plačala z gotovino in se potem premisli in bi s kartico. 

Naredite dolgi pritisk na GOTOVINA oz. na način plačila, ki ste ga že izbrali in izbrišite znesek, potem lahko izberete drug način plačila.

### Včasih na terenu ni interneta in tudi mobilni podatki ne delujejo povsod. Ali vseeno lahko izdamo račun s Čebelco MOBI?

Sam program za delovanje ne potrebuje interneta. Da pa pošlje podatke na FURS, pa ga potrebuje. Če intereneta ni, se lahko račun izda brez EOR in ga naknadno potrdite v 48 urah, a to je mišljeno bolj za izjeme, ne čisto redno. Če tam ni mobilnega prenosa podatkov, potem najbolje, da preverite na FURS, kaj priporočajo, če je naknadno potrjevanje v redu, potem čebelca to omogoča.

### Ali lahko uporabljam MOBI če grem prodajati v tujino, npr. na nek dogodek?

Za aplikacijo samo ni pomembno kje ste, če jo imate nameščeno na Android napravi bo delovala enako v Sloveniji ali tujini. Težava pa je, da mogoče aplikacija ne bo mogla poslati podatkov o računih na FURS, saj je FURS strežnik načeloma zaklenjen na IP-je izven Slovenije. Sam IP je lahko odvisen od načina gostovanja in vašega ponudnika. Lahko pred tem povprašate pri ponudniku in na FURS.

Če vaš IP naslov iz tujine ne more doseči FURS strežnika, potem lahko v Čebelci MOBI namesto pritiska tipke **Zaključi in natisni** nanjo naredite dolgi pritisk. Program vas bo vprašal, ali ste prepričani
da želite izdati račun brez EOR (brez potrjevanja na FURS). Če kliknete da, se bo račun izdal a bo ostal nepotrjen in imate 48 ur, da ga naknadno potrdite na FURS, npr. ko pridete v Slovenijo.

Program vas opozarja o številu nepotrjenih računov, v rdečem pasu, ko ste na davčni blagajni in ti računi so na Upravljanju rdeče obarvani. Da jih naknadno potrdite na upravljanju držite dolgi pritisk na račun, pokaže se okno kjer izberete "Naknadno potrdi na FURS". Račun na seznamu ne bo več rdeče barve in št. nepotrjenih računov v opozorilu se bo zmanjšalo za 1.

### Kako omogočim funkcijo "Zbirka besedil" v Čebelca MOBI?

Pojdite na Upravljanje > Možnosti in obkljukajte "Omogoči zbirko besedil". Po shranjevanju se bo v Upravljanju pojavil nov zavihek "Besedila", kjer lahko dodajate in urejate pogosto uporabljena besedila.

### Kako uporabim shranjeno besedilo iz zbirke v Čebelca MOBI?

Ko ustvarjate račun, preden ga zaključite, pritisnite ikono "..." (tri pike) v zgornjem desnem kotu in izberite "Dodeli besedilo". Nato obkljukajte želeno besedilo s seznama, ki se bo dodalo na račun.

### V kakšni obliki moram pripraviti datoteko za uvoz artiklov v Čebelca MOBI?

Pripraviti morate CSV datoteko s stolpci: `name,tax,price,category,barcode`. Cene naj bodo neto (brez DDV) na vsaj 4 decimalke. Primer in podrobnejša navodila najdete na strani [Dodatne funkcionalnosti](../dodatne_funkcionalnosti/).

### Kako prenesem artikle med dvema napravama s Čebelca MOBI?

Na prvi napravi izvozite artikle preko Upravljanje > ... > Uvoz/Izvoz podatkov > Izvozi artikle na pomnilnik. Datoteko `artikli.csv` prenesite na drugo napravo (npr. preko Dropboxa ali e-pošte) in jo tam uvozite preko Upravljanje > ... > Uvoz/Izvoz podatkov > Uvozi artikle iz pomnilnika.

### Kako pogosto naj delam varnostno kopijo podatkov (backup) v Čebelca MOBI?

Priporočljivo je, da varnostno kopijo na Dropbox naredite vsaj enkrat dnevno, še posebej po zaključku prodajnega dne ali po vnosu večje količine podatkov, da zmanjšate možnost izgube podatkov v primeru težav z napravo.

### Ali lahko Čebelco MOBI uporabljam za več podjetij na istem telefonu?

Uporaba za več podjetij na isti napravi je običajno mogoča na Android tablicah, ki podpirajo več uporabniških računov (običajno od Androida 4.2 naprej). Na telefonih ta možnost pogosto ni na voljo. Preverite nastavitve svoje naprave pod "Uporabniki" ali "Multiple users".

### Kako Čebelca MOBI obravnava prodajo sestavljenih artiklov pri odpisu zaloge v povezavi s Čebelca Skladiščem?

Pri uporabi funkcije "Dnevna prodaja v skladišče" se ne odpiše sestavljeni artikel (izdelek), temveč se iz zaloge odpišejo njegovi sestavni deli (material) glede na definirano sestavo (kosovnico) v Čebelca Skladišču.

### Katere datoteke se izvozijo na Dropbox pri izvozu podatkov za računovodstvo?

Pri izvozu mesečnih poročil na Dropbox se ustvari 6 CSV datotek: prodaja po dnevih, seznam vseh računov, seznam vseh postavk na računih, prodaja po artiklih, prodaja po skupinah artiklov in prodaja po prodajalcih.
