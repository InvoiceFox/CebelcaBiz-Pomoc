# Čebelca MOBI: Uvoz digitalnega potrdila

## Namensko digitalno potrdilo

### Ali potrebujem namensko digitalno potrdilo?

Vsako podjetje, ki izdaja **gotovinske račune** (račune preko davčne blagajne) potrebuje takšno potrdilo. Dovolj je eno potrdilo 
za celo podjetje, tudi v primeru več prostorov ali blagajn, lahko pa jih imate tudi več.

### Kaj sploh je digitalno potrdilo?

Digitalno potrdilo je **datoteka s .p12 končnico**. Če datoteko kliknete in imate nameščem primeren program, vas bo vprašalo za geslo, saj je datoteka v osnovi zaklenjena.

### Že imamo sigenco, ali je to to?

Sigenca je vaše splošno digitalno potrdilo. Pri davčnih blagajnah pa potrebujete specifično, namensko digitalno potrdilo, ki je namenjeno le potrjevanju računov (in prostorov) na FURS.

### Kje dobim namensko digitalno potrdilo?

Digitalno potrdilo dobite brezplačno, v 15 minutah, na strani e-davki. Če sami nimate dostopa do edavkov, ima dostop in vaše pooblastilo 
vaš(a) računovodja, saj preko e-davkov oddaja poročila za vaše podjetje.

### Kako sam zahtevam namensko digitalno potrdilo na e-davkih?

Na e-davkih je potrebno oddati obrazec DPR_PrevzemDP.

Postopek za pridobitev in prevzem nameenskega digitalnega potrdila si lahko pogledate v naslednjih dveh videih: [pridobitev](https://www.youtube.com/watch?v=DEZQXCSOGDQ) in [prevzem](https://www.youtube.com/watch?v=M-8EfQluDvI).


### Kaj storim, ko dobim referenčno številko in geslo od računovodje?

Od računovodje lahko prejmete že .p12 daoteko. V tem primeru jo samo prenesete na svoj računalnik.

Lahko pa dobite PDF dokument s podatki za prevzem digitalnega potrdila. Prevzem nujno opravite na **klasičnem računalniku**, ne 
na Android tablici ali telefonu, saj potem do prenešene datoteke ne boste mogli.

V PDF dokumentu torej prejmete referenčno številko, geslo in povezavo do strani za prevzem. Kliknite povezavo in vpišite oba podatka. S tem sprožite prenos .p12 datoteke na računalnik. 

Če se na zgoraj omenjeno povezavo, ki vam jo je poslal/a računovodja, ni dalo klikniti, pa v Google vpišite "taxca prevzem" in boste prišli do te iste strani.

#### Brskalnik mi javi, da povezava ni varna

Ko kliknete na povezavo na zgoraj omenjeni strani za prevzem potrdila, je velika verjetnost, da vas bo brskalnik opozoril, da stran ni varna. To javlja večina strani slovenske države, saj uporabljajo nacionalne certifikate, katerim brskalniki brez dodatnih nastavitev ne zaupajo.

V brskalniku (odvisno od brskalnika) kliknete "dodatno", "več možnosti" ali "advanced" in potem na "nadaljuj na stran".

#### Stran mi javi mi, da je potrdilo že prevzeto

Potrdilo lahko prevzamete samo enkrat. Na računalnuiku lahko pobrskate v mapi "Prenosi" oz. "Downloads" ali vprašate računovodstvo, če so ga mogoče že oni prevzeli. Ko ga iščete, lahko vtipkate vašo davčno številko, ker je le-ta v imenu datoteke.

Če ga ne najdete, lahko zaprosite za novega.

## Uvoz preko spletne strani Čebelca.biz

### Povežite program z vašim dostopom na Čebelca.biz

Na prvi strani aplikacije kliknete 3 pike zgoraj desno za meni. Tam izberete **Poveži dostop**. Na obrazcu, ki se prikaže vnesete vaš email
in geslo iz spletne strani Čebelca BIZ ter kliknete *Poveži dostop*.

Dostop je potrebno povezati le enkrat. Ta povezava pa služi tudi drugim namenom, npr. izvozu / uvozu podatkov.

#### Dostopa še nimam, kako ga ustvarim?

Pojdite na [registracijsko stran Čebelce MOBI](https://www.cebelca.biz/sign-up-si.html?mobi). Oglejte si primerjavo med paketoma MINI in PLUS. V obrazec spodaj vpišite svoj e-mail naslov in 2x željeno geslo. Na e-mail naslov boste dobili sporočilo, kjer kliknete povezavo. S tem je vaš dostop odprt. Prijavite se lahko zgoraj desno na: Prijava za uporabnike.

### Naložite potrdilo v okno na spletni strani Čebelca MOBI

Preko naše spletne strani se prijavite in pojdite na stran [Čebelca Mobi](https://www.cebelca.biz/manage/mobi.html).

Na računalniku z miško primete .p12 datoteko in jo spustite v modro okno na desni na strani Mobi. Če vam to ne bo šlo, lahko v modro okno dvo-kliknete in odprlo se vam bo okno za izbiro datoteke iz vašega računalnika.

#### Ne najdem sekcije Mobi v spletnem programu

Mogoče ste registrirani le za spletni program, ne pa še za mobilnega. V tem primeru greste, ko ste prijavljeni preko naše spletne strani, zg.desno na "Naročnina" in si aktivirate modul Čebelca MOBI (MINI ali PLUS).

### Uvozite potrdilo v mobilni program

V Čebelci MOBI kliknete zg. desno na tri pike > Nastavitve programa. Potem greste na zavihek PROGRAM in tam kliknete "Uvozi iz Čebelca BIZ". Če ste geslo postavili v moder okvirček, vas bo vprašalo za geslo dig. potrdila. Vpišete geslo, ki ste ga prejeli od e-davkov.

* [Javi mi da geslo potrdila ni pravilno](./faq.md#Javi_mi_da_geslo_potrdila_ni_pravilno)

