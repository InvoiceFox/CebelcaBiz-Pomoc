# Avansni računi

## Uvod

Avansni račun podjetje izda, kadar prejme delno ali celotno plačilo, storitev pa še ne bo opravljena v tem obračunskem obdobju (1). Avansni račun se ne šteje 
pod prihodek, namenjen je temu, da se državi že plača DDV za prejeti znesek.

(1) Obračunsko obdobje je vaše obdobje pri obračunu DDV.

## Navodila

### Scenariji

Avansni računi se izdajajo v zelo različnih scenarijih. V primeru daljših rokov do opravljene storitve, v primeru rezervacij, npr. v turizmu, predplačilu na obroke
ali plačilu po stopnjah. Vedno je potrebno na koncu izdati še končni račun, tudi če je znesek za plačilo pri temu potem 0 EUR.

Tipičen scenarij:

* Stranki izdate **predračun ali ponudbo**, na osnovi kater vam stranka delno ali v celoti plača storitev.
* Če storitev ne bo opravljena v istem obračunskem odbobju, ustvarite **Avansni račun**, avansnih računov je lahko tudi več.
* Ko je storitev opravljena se izda **Končni račun** kjer so prikazane opravljene storitve, seštevek le teh ter ddv ter avansi v minus

V veliko primerih se pred plačilom ni izdal predračun (npr. turizem), takrat se direktno kreira Avansni račun za prejeto plačilo / rezervacijo.

### 1. Korak: Predračun

Stranki izdate predračun kjer vpišete stortive, ki jih nameravate opraviti oz. artikle, ki jih nameravate dobaviti. V Besedilo pod tabelo lahko zapišete pogoje
za začetek izvedbe naročila. Npr. "Kot naročilo se šteje, ko stranka poravna vsaj 30% zneska predračuna."

Ta korak ni obvezen.

### 2. Korak: Avansni račun

Stranka vam je plačala in izdati morate avansni račun. Ker so potrebe tu zelo različne vam Čebelca to omogoča storiti na 3 različne načine:

#### Ročno kreiranje avansa (brez ali z predračunom)

Na strani **Izdani računi** kliknete **Dodaj avans**, izberete stranko in datume ter nadaljujete. Pri postavki sami vpišete npr. "Predplačilo za rezervacijo sobe", vnesete neto znesek plačila glede na DDV stopnjo, količino, davčno stopnjo in dodate vrstico.

Znesek je neto znesek predplačila. Če ste pred tem izdali predračun je dobro da se v nazivu sklicujete tudi nanj, po zakonu pa morate dodati tudi na katere storitve oz. izdelke se avans nanaša ter njihovo količino.

#### Avans kot določen procent predračuna

Na strani **Izdani računi** kliknete **Dodaj avans**, izberete stranko in datume ter nadaljujete. Namesto dodajanja postavk kliknete modro **predplačilo**. Vnosna vrstica se bo spremenila in izbrali boste lahko predračun na katerega se sklicujete in **procentualno** koliko predračuna je bilo plačanega. Program bo sam ustvaril besedilo postavke, dodal pa bo tudi nazive postavk in količine ker tako zahteva zakon.

#### Avans iz predračuna a zneskovno

Če ste že ustvarili predračun in je stranka plačala določen znesek predplačila, ter ga ne želite pretvarjati v procente imate še eno opcijo. Na strani **Predračuni** odprite predračun. Spodaj boste videli modro **Avansni računi**, ki jo kliknete. Tam dodate datume Avansnega računa in Bruto znesek plačila.
Program bo ustvaril avansni račun, sam izračunal procent plačila, se skliceval na predračun in dodal nazive storitev in količine.

### 3. Korak: Končni račun

